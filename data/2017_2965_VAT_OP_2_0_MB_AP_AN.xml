<?xml version='1.0' encoding='utf8'?>
<body>



REPUBBLICA ITALIANA
IN NOME DEL POPOLO ITALIANO

 REG.GENERALE N° 6851/2016

 LA COMMISSIONE TRIBUTARIA REGIONALE DI LOMBARDIA

 riunita con l'intervento dei Signori:
 giu1 Presidente e Relatore
 giu2 Giudice
 giu3 Giudice
 

 ha emesso la seguente
 SENTENZA

 - sull'appello n. 6851/2016
 depositato il 22/11/2016

 - avverso la sentenza n. 3859/2016 Sez:43 emessa dalla Commissione Tributaria Provinciale di MILANO

 contro:
 M S.P.A.
 XXX

 difeso da:
 MS
 XXX

 proposto dall'appellante:
 AG. ENTRATE DIREZIONE PROVINCIALE II DI MILANO

 Atti impugnati:
 AVVISO DI ACCERTAMENTO n° T9DC01C01704/2015 IVA-OP.NON IMP. 2010



SVOLGIMENTO DEL PROCESSO
Con ricorso alla Commissione Tributaria Provinciale di Milano, M S.p.a. (di seguito anche solo semplicemente la “Societa”) impugnava l’avviso di accertamento n. T9DC01C01704/2015, relativo all’Imposta sul valore aggiunto, con cui si accertava che la stessa, esercente attività di esportatore abituale, effettuava operazioni nell’anno 2010 senza comunicare i dati contenuti nelle dichiarazioni di intento ricevute, successivamente trasmesse in data 17 luglio 2014.
Con il suddetto avviso 1’ Agenzia delle Entrate di Milano lamentava la violazione dell’art. 7, comma 4 bis, D.lgs. 471/97, applicando la sanzione di € 286.572,00.



 
 
 Con il summenzionato ricorso, il contribuente chiedeva, previa sospensione dell’esecutività 
 giustificata dall’insostenibilità economica della sanzione,
 la dichiarazione di illegittimità dell’accertamento
 ed in subordine la riformulazione dell’aspetto sanzionatorio, 
 i) lamentando: che l’infrazione rientra nell’alveo delle violazioni formali, per cui la sanzione deve rispettare il principio di proporzionalità;
 ii) che il comportamento della Società non ha ostacolato in alcun modo le attività di controllo dell’ufficio in quanto i documenti richiesti sono stati forniti in data 17 luglio 2014;
 iii) che secondo la circolare n. 41/E/2005 dell’ Agenzia delle Entrate la sanzione dal cento al duecento per cento dell’imposta, si applica nel caso di omessa incompleta o inesatta comunicazione e non anche nel caso di comunicazione tardiva;
 iv) che, successivamente, l’art. 20, comma 1, D.lgs. n. 175/2014 ha imposto di effettuare la comunicazione telematica delle lettere di intento direttamente all’esportatore abituale;
 v) che alla luce dei principi contenuti nello statuto del contribuente non possono essere irrogate sanzioni per indicazioni contenuti in atti dell’ Amministrazione fiscale e in assenza di uno Statuto dell’inapplicabilità delle sanzioni quando la violazione dipenda da obiettive condizioni di incertezza sull’ambito e sulla portata applicativa della norma;
 vi) che nel caso di specie il comportamento della ricorrente è stato ispirato al principio di buona fede e pertanto mancherebbe l’elemento soggettivo dell’ infrazione.

 L'Agenzia delle Entrate — D.P. II di Milano si costituiva formulando le proprie controdeduzioni a sostegno della correttezza del provvedimento impugnato,
 evidenziando che in caso di omessa comunicazione nei termini della dichiarazione di intenti il cedente/prestatore è tenuto al pagamento della sanzione del cento al duecento per cento dell’imposta non applicata in fattura, mentre in caso di assenza totale, il cedente/prestatore è tenuto al pagamento del tributo non addebitato.
 

 
 La Commissione Tributaria Provinciale di Milano accoglieva il ricorso, 
 

 
 riconoscendo che la condotta della ricorrente di invio tardivo della dichiarazione di intenti non può considerarsi equiparata all’assenza totale della stessa e pertanto non può ritenersi applicabile l’art. 7, comma 4 bis, D.lgs. n. 471/97.
 



 
 L’Agenzia delle Entrate — D.P. II di Milano ha proposto appello,
 lamentando la scorrettezza della pronuncia di prime cure, riproponendo quanto già eccepito in primo grado in relazione agli ulteriori profili del ricorso originario.

 La M S.p.A. ha presentato le proprie controdeduzioni, affermando, in primis, la correttezza della pronuncia dei giudici di primo grado
 e, di seguito, ribadendo l’illegittimità del provvedimento oggetto di causa; 
 inoltre, la società ha presentato appello incidentale lamentando la violazione dei criteri adottati dai giudici di primo grado per la liquidazione delle spese. 

 Infine, la M S.p.A. presentava memorie integrative a sostegno della propria posizione.
 Alla pubblica udienza tenutasi in data 31 maggio 2017 la causa è stata posta in decisione sulle
 conclusioni rassegnate dalle parti presenti e rappresentate in udienza.
 

 MOTIVI DELLA DECISIONE

 <conc ID="A1">Questa Commissione respinge l’appello, 
 ritenendo corretto quanto disposto dai giudici di prime cure.</conc>

 
 <prem ID="A2" T="F">Deve preliminarmente rilevarsi, per quel che concerne la deduzione di difetto di motivazione sollevata dall'Ufficio appellante, che le valutazioni espresse dalla Commissione Tributaria Provinciale nella pronuncia impugnata appaiono, pur nella sintetica esposizione, atte a dare conto delle ragioni della decisione adottata.</prem> 
 <prem ID="A3" T="F">A tal proposito, anche in questa sede, si ravvisa idonea e sufficiente la documentazione contabile prodotta dalla Società, fornendo un adeguato riscontro (in senso negativo) alle deduzioni del medesimo Ufficio.</prem>
 <prem ID="A4" T="F">Ciò posto, va in ogni caso rimarcato come il giudizio di fondatezza del ricorso dei giudici di primo
 grado risulti corretto e vada per l'effetto confermato.</prem>
 <prem ID="A5" T="L" S="Rule">Infatti, la tardiva trasmissione telematica, da parte dell'impresa che cede beni o servizi, dei dati
 riepilogativi delle dichiarazioni d'intento (regolarmente e progressivamente annotate nell'apposito
 registro) di esportatori abituali legittimati ad effettuare acquisti in esenzione di IVA, ex art. 8 d.P.R. n. 633/72 e art. 1 1. n. 17/1984, risultati pienamente regolari, non può essere sanzionata alla stregua dell’assenza della dichiarazione di intenti stessa.</prem>
 <prem ID="A6" T="L" S="Rule|Itpr"> Solo in questa seconda ipotesi, a cui non può non ritenersi assimilabile la prima, la presente
 Commissione ritiene applicabile l'art. 7, comma 4 bis, D.lgs. 471/97.</prem>
 <prem ID="A7" T="L|F" S="Rule">Come gia evidenziato in primo grado, il fatto che il contribuente abbia rispettato gli adempimenti
 richiesti al fornitore di un “esportatore abituale” finalizzati all’emissione di fatture “in sospensione
 d’imposta” (numerazione progressiva delle dichiarazioni d’intento ricevute, annotazione entro 15
 giorni sull’apposito registro, riporto dei relativi estremi nelle fatture emesse, verifica del modello
 utilizzato per le dichiarazioni d’intento secondo le prescrizioni ex D.M. 6/12/86), a eccezione
 dell’invio telematico tardivo all’Agenzia delle Entrate dei dati contenuti nelle dichiarazioni
 d’intento, non può essere equiparato ad assenza totale della stessa.</prem>
 <prem ID="A8" T="L|F" S="Rule">Una statuizione di tal tipo comporta la non operatività della sanzione dal 100% al 200%
 dell’imposta prevista dalla versione dell’art. 7, comma 4 bis, D.lgs. n. 471/97 applicabile ratione
 temporis, in quanto violazione formale la cui omissione non ha impedito all’amministrazione di
 esercitare il normale controllo né ha arrecato alcun danno erariale, così da non essere equiparabile
 ad una sua totale assenza.</prem>
 

 La particolarità della questione, comunque, suggerisce alla Commissione la compensazione delle spese di lite.
 

 P.Q.M.

 La Commissione respinge l’appello e conferma la sentenza impugnata.
 Spese compensate.

 
 Milano,DD MM 2017.
 

 Il Presidente-Estensore
 

</body>