<?xml version='1.0' encoding='utf8'?>
<body>

REPUBBLICA ITALIANA
IN NOME DEL POPOLO ITALIANO
 
	LA COMMISSIONE TRIBUTARIA REGIONALE DI XXX
	SEZIONE 3

	riunita con l'intervento dei Signori:
		giu1 Presidente e Relatore
		giu2 Giudice
	
		
	REG.GENERALE N° 184/2019 (riunificato)

	ha emesso la seguente
	SENTENZA

	- sull'appello n. 184/2019
	depositato il DD/MM/2019

	- avverso la pronuncia sentenza n. 576/2018 emessa dalla Commissione Tributaria
	Provinciale di XXX

	contro:
	MM
	XXX

	difeso da:
	AVV. BE
	XXX

	proposto dall'appellante:
	AG. ENTRATE DIREZIONE PROVINCIALE XXX

	Atti impugnati:
	AVVISO DI ACCERTAMENTO n° T3N011001641/2017 IRPEF-ADD.REG. 2012
	AVVISO DI ACCERTAMENTO n° T3N011001641/2017 IRPEF-ADD.COM. 2012
	AVVISO DI ACCERTAMENTO n° T3N011001641/2017 IRPEF-LAV.AUTON 2012
	AVVISO DI ACCERTAMENTO n° T3N011001641/2017 IVA-OP.IMPONIB. 2012

	- sull'appello n. 185/2019
	depositato il DD/MM/2019

	- avverso la pronuncia sentenza n. 577/2018 emessa dalla Commissione Tributaria Provinciale di XXX 

	contro:
	MM
	XXX

	difeso da:
	AVV. BE
	XXX

	proposto dall'appellante:
	AG, ENTRATE DIREZIONE PROVINCIALE XXX

	Atti impugnati:
	AVVISO DI ACCERTAMENTO n° T3N011001646/2017 IRPEF-ADD.REG. 2013
	AVVISO DI ACCERTAMENTO n° T3N011001646/2017 IRPEF-ADD.COM. 2013
	AVVISO DI ACCERTAMENTO n° T3N011001646/2017 IRPEF-LAV.AUTON 2013
	AVVISO DI ACCERTAMENTO n° T3N011001646/2017 IVA-OP.IMPONIB. 2013

	- sull'appello n. 186/2019
	depositato il DD/MM/2019

	- avverso la pronuncia sentenza n. 578/2018 emessa dalla Commissione Tributaria Provinciale di XXX
	contro:
	MM
	XXX

	difeso da:
	AVV. BE
	XXX

	proposto dall'appellante:
	AG. ENTRATE DIREZIONE PROVINCIALE XXX

	Atti impugnati:
	AVVISO DI ACCERTAMENTO n° T3N011001647/2017 IRPEF-ADD.REG. 2014
	AVVISO DI ACCERTAMENTO n° T3N011001647/2017 IRPEF-ADD.COM. 2014
	AVVISO DI ACCERTAMENTO n° T3N011001647/2017 IRPEF-LAV.AUTON 2014
	AVVISO DI ACCERTAMENTO n° T3N011001647/2017 IVA-OP.IMPONIB. 2014


FATTO

L'Agenzia delle Entrate procedeva al recupero a tassazione dei costi per pubblicità (un cartellone esposto durante le partite di calcio della squadra sociale) sostenuti da MM, titolare di uno studio tecnico d'ingegneria, sostenuti negli anni 2012 (8.000 + IVA) 2013(7.200 + IVA) e 2014 (€ 7.500 + IVA) in favore di A.C.D. GC , associazione sportiva dilettantistica rientrante nel campo di applicazione dell’art. 90 co. 8 della L. 289/02.

	
	
		Il contribuente impugnava gli accertamenti per tutti i predetti anni d'imposta.
	 
	
		Con tre distinte sentenze pronunciate il DD MM 2018 la Commissione Provinciale di XXX accoglieva i tre ricorsi,
	
	 
		ritenendo che il contributo versato dal MM alla società GC fosse effettivamente deducibile, in quanto rispettoso di tutti i criteri fissati dalla legge 289/02.
	



	
		Contro le sentenze propone appello l'Agenzia delle Entrate, 
		sostenendo che difetterebbe — ai fini della deducibilità - il requisito dell’inerenza, 
		in quanto il contributo versato è quasi pari ai ricavi professionali del MM e poiché inoltre la platea dei destinatari del messaggio pubblicitario sarebbe stata incoerente con gli interessi professionali del MM.

		Il MM si è costituito in tutti e tre gli appelli, depositando memoria nella quale ribadisce gli argomenti esposti nel ricorso e accolti dalla Commissione Provinciale.
		Egli ha inoltre proposto appello incidentale contro il capo della sentenza che ha compensato le spese.

		All'udienza odierna questa Commissione Regionale provvedeva anzitutto alla riunione delle tre cause originate dei tre distinti appelli, dopo di che prendeva atto delle conclusioni delle parti, coincidenti con quelle rassegnate negli atti introduttivi.

		DIRITTO

		I tre appelli devono essere decisi con unica sentenza, in quanto il thema decidendi è identico in tutte le cause e consiste nella deducibilità del contributo liberale eseguito dal MM in favore di una società dilettantistica.

		L’Amministrazione contesta l’inerenza del costo con due argomenti: 
		il primo è la sproporzione tra l'entità del contributo erogato in ogni singolo anno e l'ammontare dei ricavi del professionista in quell’anno fiscale; il secondo è la ritenuta incongruità tra la platea di persone astrattamente interessate al messaggio pubblicitario e quella costituita dagli spettatori di una partita di calcio dilettantistico. A questi argomenti l’Amministrazione aggiunge la constatazione dell’inefficacia del messaggio pubblicitario, dedotta dal mancato incremento dei ricavi del MM negli anni successivi al primo e al secondo nel corso dei quali è stato divulgato il messaggio pubblicitario.
	

	
		<conc ID="A1">Gli appelli non sono fondati.</conc>

		<prem ID="A2" T="F">Gli argomenti proposti dall'Agenzia sono stati più volte esaminati in passato da questa Commissione Regionale e non sono stati ritenuti risolutivi.</prem>
		<prem ID="A3" T="F">In pratica, l'Agenzia contesta l’antieconomicità della scelta operata dal contribuente — vuoi per la sproporzione coi suoi ricavi annuali, vuoi per la platea dei destinatari del messaggio pubblicitario, vuoi per l’inefficacia riscontrata ex post.</prem>
		<prem ID="A4" T="L" S="Princ|Class">In linea generale, però, va chiarito che l’antieconomicità non è una categoria tributaria dalla quale possa derivare automaticamente l’indeducibilità dei costi, ma è solo un indice significativo da utilizzare nella valutazione di inerenza della spesa (definibile, quest’ultima, come la ragionevole aspettativa circa la capacità della spesa di produrre ricavi).</prem> 
		<prem ID="A5" T="L" S="Princ">Quando una spesa sia di entità del tutto irragionevole si può pensare che essa sia realmente riferibile a private esigenze dell’imprenditore e non già ai bisogni dell'impresa, e sia perciò non inerente all'attività esercitata.</prem> 
		<prem ID="A6" T="L" S="Princ">Si tratta però di una valutazione soggettiva, che deve essere ispirata alla massima prudenza, poiché rischia di sovrapporsi illegittimamente alle scelte dell'imprenditore.</prem> 
		<prem ID="A7" T="F">A questi fini, peraltro, due degli argomenti dell'appellante appaiono intrinsecamente errati: da un lato, gli spettatori delle partite di calcio dilettantistiche, rappresentando un'ampia base sociale, costituiscono un appetibile gruppo di potenziali clienti per qualsiasi impresa o attività radicata nel territorio che esprime la società sportiva sovvenzionata; dall'altro, dedurre la non inerenza dall'esito del messaggio è un procedimento logico improprio, che si sostituisce indebitamente alla previsione del contribuente, che può essere forse errata, ma non sarebbe comunque né illogica né incomprensibile alla luce delle caratteristiche del “target” pubblicitario.</prem> 
		<prem ID="A8" T="F">Questi dati fondamentali non possono essere interamente sovvertiti dalla mera valutazione quantitativa del rapporto ricavi/sovvenzione, il cui peso ai fini del giudizio sull’inerenza deve limitarsi alla dimensione indiziaria e non può da solo motivare il giudizio di non inerenza, quando non sia accompagnato da altri concordanti indizi che nel caso di specie non vi sono.</prem> <prem ID="A9" T="F">Non è quindi possibile sanzionare in sede tributaria una condotta dell’imprenditore/contribuente che può essere giudicata finanziariamente avventata o eccessivamente generosa o addirittura venata di prodigalità, ma resta comunque in relazione logica ed economica con l’attività esercitata.</prem>

		<prem ID="A10" T="L" S="Prec|Rule">A queste riflessioni deve aggiungersi che la tendenza della giurisprudenza di legittimità sembra muovere nella direzione di garantire la piena libertà del contribuente di destinare somme alle società sportive dilettantistiche senza limiti di inerenza che non siano specificamente indicati e descritti nell'art. 90 della L. 289/02 (Il orrispettivo in denaro o in natura in favore di società, associazioni sportive dilettantistiche e fondazioni costituite da istituzioni scolastiche, nonché di associazioni sportive scolastiche che svolgono attività nei settori giovanili riconosciuta dalle Federazioni sportive nazionali o da enti di promozione sportiva costituisce, per il soggetto erogante, fino a un importo complessivamente non superiore a 200.000 euro, spesa di pubblicità, volta alla promozione dell'immagine o dei prodotti del soggetto erogante mediante una specifica attività del beneficiario, ai sensi dell'articolo 74, comma 2) del testo unico delle imposte sui redditi, di cui al decreto del Presidente della Repubblica 22 dicembre 1986, n. 917).</prem>

		<prem ID="A11" T="L" S="Prec">Le più recenti pronunce sembrano infatti delineare, attorno a questa norma, una presunzione assoluta di deducibilità, a patto che siano rispettate le condizioni formali dettate dalla legge.</prem>
		<prem ID="A12" T="L" S="Prec|Rule">In particolare, si vedano Cass. Sez. 6 — Ord. n. 14232 del DD MM 2017, secondo cui: “In tema di detrazioni fiscali, le spese di sponsorizzazione di cui all'art. 90, comma 8, della Î. n. 289 del 2002, sono assistite da una "presunzione legale assoluta” circa la loro natura pubblicitaria, e non di rappresentanza, a condizione che: a) il soggetto sponsorizzato sia una compagine sportiva dilettantistica; 
		b) sia rispettato il limite quantitativo di spesa; 
		c) la sponsorizzazione miri a promuovere l'immagine ed i prodotti dello sponsor; 
		d) il soggetto sponsorizzato abbia effettivamente posto in essere una specifica attività promozionale;</prem> <prem ID="A13" T="L" S="Rule|Prec">e ancora, con specifico riferimento all’antieconomicità, Cass. Sez. 6 — Ord. n. 8981 del DD MM 2017: “In tema di imposte sui redditi, la presunzione legale di inerenza/deducibilità delle spese di sponsorizzazione di società sportive dilettantistiche, sancita dall'art. 90, comma 8, della 1. n. 289 del 2002, opera in virtù della sola ricorrenza dei presupposti previsti dalla norma, senza che rilevino, pertanto, requisiti ulteriori. (In applicazione di tale principio, la S.C. ha cassato la sentenza impugnata che aveva escluso la deducibilità dei costi, pur sussistendone le condizioni previste di legge, in ragione dell'assenza di registrazione e di certezza di data del contratto con la “sponsee”, dell'omissione della dichiarazione reddituale annuale da parte di quest'ultima nonché della ritenuta “antieconomicità” della spesa).</prem>

		<prem ID="A14" T="F">In tale prospettiva, deve essere sottolineato che in nessuna delle tre cause vengono contestati i requisiti formali della deducibilità, ovvero l'appartenenza della società GC al novero degli enti disciplinati nella L. 289/02, l'effettivo espletamento di un'attività promozionale, il tracciamento dei pagamenti etc..</prem>
		<prem ID="A15" T="F">Conseguentemente, non vi sono sufficienti motivi per giustificare gli atti di accertamento impugnati.</prem>

		<conc ID="B1">Va altresì respinto l'appello incidentale,</conc> <prem ID="B2" T="F">poiché il motivo di compensazione addotto dal giudice di primo grado, consistente nel grado di opinabilità della materia del contendere, era reale e non illogico.</prem>

		Al contrario, le spese di questo grado, liquidate in dispositivo, devono essere addossate all'Agenzia delle Entrate, 
		la cui soccombenza è prevalente e la cui impugnazione non era in partenza suffragata da argomenti del tutto convincenti.
	

	P.Q.M.

		
		Respinge l'appello principale
		e l'appello incidentale. 
		Condanna l'Agenzia delle Entrate alla rifusione delle spese di lite di questo grado di giudizio in favore dell’appellato, spese che liquida in complessivi € 3.000,00.

		
			XXX, DD MM 2019
		

		IL PRESIDENTE ESTENSORE 
		giu1
	

 

</body>