<?xml version='1.0' encoding='utf8'?>
<body>

REPUBBLICA ITALIANA
IN NOME DEL POPOLO ITALIANO 

	LA COMMISSIONE TRIBUTARIA REGIONALE DI XXX 
	SEZIONE 11

	riunita con l'intervento dei Signori:
		giu1 Presidente
		giu2 Relatore
		giu3 Giudice
	 

	ha emesso la seguente
	SENTENZA

	REG. GENERALE N° 1183/2015

	- sull'appello n. 1183/2015
	depositato il DD/MM/2015 

	- avverso la pronuncia sentenza n. 284/2014 Sez:1 emessa dalla Commissione Tributaria Provinciale di XXX

	contro:
	BSDMM C. SAS
	LEGALE RAPPRESENTANTE MM
	XXX

	difeso da:
	DR. BA
	XXX

	e da
	DR. CM
	XXX

	e da
	DR. TT
	XXX

	contro:
	MM
	XXX

	difeso da:
	DR. BA
	XXX

	DR. CM
	XXX

	e da
	DR. TT
	XXX

	contro:
	TA
	XXX

	difeso da:
	DR. BA
	XXX

	e da
	DR. CM
	XXX

	e da
	DR. TT
	XXX

	contro:
	TM
	XXXA

	difeso da:
	DR. BA 
	XXX

	e da
	DR. CM
	XXX

	e da
	DR. TT
	XXX

	contro:
	TT
	XXXA

	difeso da:
	DR. TT
	XXX

	proposto dall'appellante: 
	AG. ENTRATE DIREZIONE PROVINCIALE XXX

	Atti impugnati:
	AVVISO DI ACCERTAMENTO n° T8M01T100403/2013 IRPEF-ADD.REG. 2010
	AVVISO DI ACCERTAMENTO n° T8M01T100403/2013 IRPEF-ADD.COM. 2010
	AVVISO DI ACCERTAMENTO n° T8M01T100403/2013 IRPEF-IMPR.ORD. 2010
	AVVISO DI ACCERTAMENTO n° T8M01T100403/2013 IVA-OP.IMPONIB. 2010
	AVVISO DI ACCERTAMENTO n° T8M01T100404/2013 IRPEF-ADD.REG. 2010
	AVVISO DI ACCERTAMENTO n° T8M01T100404/2013 IRPEF-ADD.COM. 2010
	AVVISO DI ACCERTAMENTO n° T8M01T100404/2013 IRPEF-IMPR.ORD. 2010
	AVVISO DI ACCERTAMENTO n° T8M01T100404/2013 IVA-OP.IMPONIB. 2010
	AVVISO DI ACCERTAMENTO n° T8M01T100405/2013 IRPEF-ADD.REG. 2010
	AVVISO DI ACCERTAMENTO n° T8M01T100405/2013 IRPEF-ADD:COM. 2010
	AVVISO DI ACCERTAMENTO n° T8M01T100405/2013 IRPEF-IMPR.ORD. 2010
	AVVISO DI ACCERTAMENTO n° T8M01T100405/2013 IVA-OP.IMPONIB. 2010
	AVVISO DI ACCERTAMENTO n° T8M01T100406/2013 IRPEF-ADD.REG. 2010
	AVVISO DI ACCERTAMENTO n° T8M01T100406/2013 IRPEF-ADD.COM. 2010
	AVVISO DI ACCERTAMENTO n° T8M01T100406/2013 TRPEF-IMPR.ORD. 2010
	AVVISO DI ACCERTAMENTO n° T8M01T100406/2013 IVA-OP.IMPONIB. 2010
	AVVISO DI ACCERTAMENTO n° T8M02T100402/2013 IRPEF-ADD.REG.
	AVVISO DI ACCERTAMENTO n° T8M02T100402/2013 IRPEF-ADD.COM. 2010
	AVVISO DI ACCERTAMENTO n° T8M02T100402/2013 IRPEF-IMPR.ORD. 2010
	AVVISO DI ACCERTAMENTO n° T8M02T100402/2013 IVA-OP.IMPONIB. 2010


Fatto e svolgimento del processo

Con avvisi di accertamento relativi all'anno 2010 l'Agenzia di XXX determina a carico della società BSDMM C. SAS e dei soci una maggiore base imponibile in ragione di una asserita attività imprenditoriale non improntata a criteri di economicità ed in considerazione delle irregolarità riscontrate nella compilazione dello studio di settore.
In altri termini vengono rettificati i corrispettivi relativi alle attività di stabilimento balneare e servizi connessi (bar,ristorante e pizzeria).


	
		Avverso la riferita pretesa fiscale ricorrono la società ed i soci.
	

	
		La Commissione tributaria provinciale di XXX, con sentenza n. 284/01/2014 depositata in data DD MM 2014, in parziale accoglimento del ricorso, determina in euro 11.739,73 l'importo da assoggettare a tassazione ed annulla nel resto l'avviso di accertamento.

		Con la suddetta sentenza la CTP compensa le spese di lite.
	

	
		
		In buona sostanza il giudice provinciale reputa non corretta la ricostruzione dei corrispettivi dello stabilimento balneare così come accertata dall’ufficio (maggiori corrispettivi per euro 68.581,17) in considerazione del fatto che la determinazione di tali maggiori corrispettivi non tiene conto dei prezzi effettivamente applicati.nel periodo di imposta accertata.

		Il primo giudice peraltro considera corretta e scevra da critiche la ricostruzione effettuata dall'ufficio per quanto attiene i maggiori ricavi (per euro 11.739,73) riguardanti il bar, il ristorante e la pizzeria annessi al riferito stabilimento.
	



	
		Avverso la suddetta sentenza interpone appello principale l'ufficio di XXX che presenta impugnazione con atto datato DD MM 2015.
		Con il suddetto atto di appello l'ufficio conclude per la riforma della sentenza impugnata e la conferma integrale delle pretese avanzate con gli impugnati avvisi di accertamento 
		e con vittoria delle spese di entrambi i gradi di giudizio.

		Con atto depositato in data DD MM 2015 la società BSDMM C. SAS ed i soci controdeducono all'appello dell'ufficio e presentano appello incidentale avverso la parte a loro sfavorevole della sentenza di primo grado.

		In particolare gli appellanti incidentali concludono in via preliminare riproponendo i motivi pregiudiziali del ricorso introduttivo ed invocando per l'effetto l'annullamento di tutti gli avvisi di accertamento emessi nei confronti della società e dei soci; 

		in via principale gli appellanti incidentali rinnovano la richiesta di annullamento degli atti impugnati previa reiezione dell'appello principale.

		Chiedono infine la condanna dell'Agenzia al pagamento delle spese di giudizio.
	
	Successivamente l'ufficio di XXX deposita in data DD MM 2017 articolata memoria di replica alle controdeduzioni ed all'appello incidentale della società e dei soci.

	Questi ultimi replicano loro volta con memoria depositata in data DD MM 2017.

	La causa, sulle opposte riferite conclusioni delle parti, viene trattata all'udienza del DD MM 2017 ed in pari data trattenuta in decisione.

	Quanto sopra premesso la Commissione avanza le seguenti osservazioni.

	Motivi della decisione

		In primo luogo la Commissione esamina il motivo di ricorso riproposto in via devolutiva con il quale i contribuenti eccepiscono pregiudizialmente la illegittimità dell'avviso di accertamento in quanto il funzionario che assume la qualifica di responsabile del procedimento di accertamento ha pure condotto la verifica che ha dato luogo al PVC.

		<conc ID="A1">Il motivo di ricorso in rassegna è invero infondato.</conc>

		<prem ID="A2" T="F">Appare sul punto corretta la replica dell'ufficio ad avviso del quale non sussiste nell'ordinamento tributario un esplicito divieto nel senso indicato dalla società contribuente.</prem>

		<conc ID="B1">Quanto poi alla ritenuta violazione dell'articolo 12, comma 7 della legge 212/2000 la Commissione ritiene che la censura mossa dalla società contribuente con il ricorso introduttivo ed oggi riproposta sia infondata in punto di fatto,</conc> 
		<prem ID="B2" T="F">dal momento che l'ufficio ha dato atto di aver ottemperato alle disposizioni in rassegna sia rispettando lo spatium deliberandi sia favorendo la interlocuzione sulle osservazioni presentate dai contribuenti.</prem>

		Quanto al primo motivo di appello principale dedotto dall'ufficio e concernente lo studio di settore la cui compilazione era stata giudicata corretta dal primo giudice, 
		<prem ID="C1" T="F">la Commissione ritiene non decisivo il riferimento a tale istituto in quanto l'accoglimento, per quanto di ragione, dei ricorsi trova fondamento e riscontro in ambito fattuale e motivazionale assai diverso nel quale la dibattuta questione sulla correttezza o meno della stesura dello studio di settore appare ininfluente rispetto al contenuto dispositivo fatto proprio dal primo giudice.</prem>

		In relazione poi alla antieconomicità della gestione, sulla quale si sofferma l'ufficio appellante principale, 
		<conc ID="D1">appare corretto e condivisibile l'assunto dei contribuenti ad avviso dei quali tale preteso presupposto fondativo dell'accertamento risulta infondato sia per quanto attiene l'aspetto fattuale sia per quanto concerne quello giuridico.</conc>

		<prem ID="D2" T="L|F" S="Class">Sotto il primo aspetto in quanto nella gestione della società non appaiono riscontrabili, nella misura richiesta ai fini della sussistenza di tale elemento, risultati economici negativi e sotto l'altro aspetto perché la antieconomicità si presenta, secondo l'indirizzo giurisprudenziale più accreditato, In ordine a scelte imprenditoriali in netto contrasto con le finalità economiche dell'azienda, nella fattispecie non evidenziate dall'ufficio appellante.</prem>

		<prem ID="D3" T="F">Conclusivamente il Collegio ritiene, anche alla luce delle circostanze di fatto ben evidenziate dai contribuenti con la memoria illustrativa (confronta in particolare le pagine 8 e 9 nelle quali vengono indicate in modo particolareggiato dette circostanze che non costituiscono, diversamente da quanto ritenuto dell'ufficio, deduzioni nuove ed in quanto tali inammissibili perché meramente illustrative di argomentazioni già ritualmente proposte) che il rilievo della antieconomicità non può oggettivamente essere considerato come valido riferimento di innesto della pretesa fiscale azionata dall'ufficio con gli impugnati avvisi di accertamento.</prem>

		<conc ID="C2">In definitiva la Commissione ritiene di dover rigettare l'appello principale proposto dall'ufficio.</conc>

		Il giudice di primo grado ha di poi confermato, come ricordato narrativa, l'operato dell'ufficio nella parte in cui lo stesso ha rideterminato i ricavi relativi alle attività accessorie a quelle dello stabilimento balneare e cioè quelle relative al bar, al ristorante ed alla pizzeria.

		La conferma disposta a questo riguardo dal giudice provinciale suscita l'appello incidentale dei contribuenti i quali, in buona sostanza, lamentano l'omessa considerazione da parte del primo giudice della ricostruzione dei ricavi relativi a tali attività accessorie così come dedotta già in primo grado dai contribuenti.

		<prem ID="E1" T="F">In termini generali il Collegio osserva che il giudice provinciale, pur con motivazione sintetica, ha in buona sostanza effettuato una valutazione comparativa delle due diverse ricostruzioni dei ricavi ritenendo maggiormente verosimile quella effettuata dell'ufficio.</prem>

		<prem ID="E2" T="F">Del resto la differenza di valori appare contenuta anche perché le supposte carenze ricostruttive evidenziate dall'appellante incidentale risultano ben giustificate dall'ufficio nella articolata memoria di replica datata DD MM 2017.</prem>

		<conc ID="E3">In definitiva il Collegio ritiene che l'appello incidentale debba essere rigettato.</conc>

		Quanto alle spese di lite la Commissione ritiene che l'esito complessivo del giudizio postuli la integrale compensazione.
		

	PQM
		La Commissione respinge entrambi gli appelli e conferma la sentenza di primo grado. 
		Spese compensate.

		
			XXX, DD MM 2017
		 

		Il Relatore estensore
		Il Presidente
	
</body>