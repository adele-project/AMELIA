<?xml version='1.0' encoding='utf8'?>
<body>

Sentenza del DD/MM/2018 n. 565 - Comm. Trib. Reg. per XXX Sezione/Collegio 2

Intitolazione: Contraddittorio nei tributi armonizzati - principio generale comunitario diretta applicabilità diritto europeo.

Massima:

Secondo l'orientamento della Corte di Cassazione l'onere del contraddittorio preventivo nel procedimento tributario esiste solo per i tributi armonizzati. La mancata instaurazione del contradditorio preventivo, contraria all'articolo 41 della Carta dei diritti fondamentali dell'Unione Europea, comporta la nullità dell'atto accertativo. Infatti in tema di tributi armonizzati ha luogo la diretta applicabilità del diritto dell'Unione.


Testo:

FATTO-SVOLGIMENTO DEL PROCESSO

L'Agenzia delle Entrate, Direzione Provinciale di XXX, faceva notificare alla contribuente avviso di accertamento con il quale, per l'anno 2011, recuperata a tassazione una maggiore imposta iva dovuta di €. 16.305,00 di cui una parte impropriamente detratta in quanto derivante ritenute inesistenti e una parte dovuta per fatture di sponsorizzazione.


 
	
		Avverso tale atto proponevano ricorso la Associazione sportiva ed il suo legale rappresentante 
		eccependo illegittimità per non essere stato l'atto accertativo preceduto da pvc che si sarebbe dovuto redigere a conclusione delle verifiche effettuate sulla scorta della documentazione acquisita con i questionari; nullità per violazione degli artt. 10 e 12 L.212/00.
		Nel merito rilevavano che le prestazioni ritenute inesistenti erano state ritualmente ed effettivamente eseguite, 
		pagate a mezzo assegni bancari e comunque era estranea al rapporto di sponsorizzazione intervenuto tra la ASD XXX e la XXX. 
		Da ultimo con riferimento alla responsabilità solidale eccepiva nullità in mancanza di dimostrazione che il legale rappresentante avesse agito in nome e per conto dell'associazione.
		Chiedeva l'annullamento dell'avviso di accertamento.
	 

	
		La Commissione Tributaria Provinciale di XXX, sez. II, in data DD/MM, accoglieva il ricorso 
		condannando la resistente alle spese.
	 



	
		Avverso tale decisione proponeva appello l'ufficio 
		eccependo errata interpretazione/applicazione di legge 
		dal momento che l'instaurazione di contraddittorio endoprocedimentale non era obbligatoria trattandosi di accertamento "a tavolino" e non già conseguente ad accesso nei locali sede dell' attività. 
		Nel prosieguo dell'atto rappresenta le ragioni per le quali aveva ritenuto le operazioni inesistenti, anche relativamente alle fatture per sponsorizzazione dava atto di quale erano state le presunzioni che avevano indotto a ritenere che il rapporto fosse intervenuto tra la ASD XXX e la XXX nelle quali la XXX aveva svolto solo il ruolo di intermediario. 
		Chiede la conferma dell'avviso di accertamento e la trattazione in pubblica udienza. 

		In data DD.MM.18 si costituivano in giudizio la ASD e il suo legale rappresentante anche in proprio mediante deposito di controdeduzioni con le quali insistono per la conferma della decisione di primo grado.
	 
	All' odierna udienza, constata la regolarità delle notifiche degli avvisi di trattazione, udite le conclusioni delle parti presenti come da separato verbale, la causa veniva introitata per la decisione.

	DIRITTO-MOTIVI DELLA DECISIONE

		<conc ID="A1">L'appello è infondato e non merita accoglimento.</conc> 
		<prem ID="A2" T="F">Con l'impugnazione l'ufficio rappresenta la non obbligatorietà dell'instaurazione del contraddittorio laddove si sia operato un accertamento cd. "a tavolino" dimenticando però che nella specie, se pure l'accertamento non era stato operato nella sede dell'attività, lo stesso riguardava tributi armonizzati.</prem> <prem ID="A3" T="L|F" S="Prec">In tema di tributi armonizzati quali quelli di cui al presente procedimento e applicabile il principio di diritto espresso dalle Sezioni Unite della Cassazione, nella sentenza n. 24823/2015, laddove si riconosce resistenza di un generalizzato diritto del contribuente al contraddittorio endoprocedimentale con riferimento ai tributi ed. "armonizzati".</prem> <prem ID="A4" T="L" S="Princ">Al riguardo, i supremi giudici affermano che, in tema di tributi armonizzati, ha luogo la diretta applicazione del diritto dell'Unione, cosicché la violazione del correlativo obbligo del contraddittorio preventivo comporta in ogni caso, anche in campo tributario, l'invalidità dell'atto.</prem> <prem ID="A5" T="L" S="Prec">Con due recenti ordinanze (n.6219/18 dep. 14/3/2018 e n.16641/18 dep. 25/6/2018) la Corte di Cassazione ha confermato il suo più recente orientamento secondo il quale nella legge italiana l'onere del contraddittorio preventivo nel procedimento tributario esiste solo per i tributi cd. armonizzati (IVA, accise, imposte sui conferimenti).</prem> <prem ID="A6" T="F">Nel caso di specie trattandosi di tributi armonizzati il non avere instaurato il preventivo contraddittorio comporta come correttamente operato dal primo giudice, la cui decisione va confermata, la nullità dell'atto accertativo.</prem> 
		<prem ID="A7" T="L" S="Princ">Orbene alle considerazione sopra esposte va aggiunto che il contraddittorio endoprocedimentale in ambito tributario realizza la partecipazione del contribuente all'attività di accertamento fiscale e consiste nel diritto del destinatario del provvedimento di poter addurre le proprie ragioni in ordine agli elementi che l'Amministrazione finanziaria intende porre a fondamento dell'atto impositivo cosicché la stessa amministrazione dovrà non solo valutare le osservazioni del contribuente ma congruamente motivare le ragioni per le quali non ha ritenuto di accogliere le deduzioni proposte e ciò a maggior ragione si verifica allorquando le deduzioni sono tratte unilateralmente dalla documentazione acquisita ovvero esibita dal contribuente che deve essere posto nella condizione di dare spiegazioni sulle ragioni che lo hanno indotto ad effettuare le sue scelte.</prem> <prem ID="A8" T="L" S="Princ|Rule">Orbene nell'ordinamento europeo l'obbligo del contraddittorio endoprocedimentale costituisce, nell'ambito del procedimento amministrativo e tributario, un principio fondamentale, espressivo del diritto di difesa, trovando la propria fonte normativa nell'art. 41 della Carta dei diritti fondamentali dell' Unione Europea, rubricato come "diritto ad una buona amministrazione".</prem> 
		<prem ID="A9" T="L" S="Rule|Itpr">Tale garanzia comporta, da un lato, "il diritto di ogni individuo di essere ascoltato prima che nei suoi confronti venga adottato un provvedimento individuale che gli rechi pregiudizio": dall'altro, "l'obbligo per l'amministrazione di motivare le proprie decisioni" (art. 41 cit).</prem> <prem ID="A10" T="L" S="Prec">La Corte di Giustizia ha precisato che il principio in parola deve trovare applicazione ogni qualvolta l'Amministrazione finanziaria si proponga di adottare un provvedimento lesivo per il contribuente, in modo tale che quest'ultimo, pena la caducazione del provvedimento stesso, sia posto preventivamente nella condizione di far valere le proprie osservazioni, in ordine agli elementi sui quali l'Ufficio intende fondare la propria decisione.</prem> <prem ID="A11" T="L" S="Princ">Nell'ordinamento unionale, pertanto, il principio del contraddittorio in ambito tributario prescinde dalla natura del tributo e deve trovare applicazione ogni qualvolta l'amministrazione sulla base della documentazione esibita ritenga dovere dare alla stessa documentazione interpretazione diversa da quella data dal contribuente invitandolo, come detto fornire nel corso del contraddittorio le ragioni della propria scelta.</prem> <prem ID="A12" T="L" S="Itpr|Rule">Dall'esame del complesso di norme emergerebbe con estrema chiarezza che la pretesa tributaria trova legittimità nella formazione procedimentalizzata di una "decisione partecipata", mediante la promozione (anche) nella fase endoprocedimentale del contraddittorio tra amministrazione e contribuente, realizzandosi, in tal modo, il diritto di difesa ex art. 24 Cost. e il buon andamento dell'amministrazione, presidiato dall'art. 97 Cost..</prem><prem ID="A13" T="L" S="Itpr">Una tale interpretazione è tanto più rafforzata dal fatto che l'Agenzia delle Entrate ha opportunamente avviato un'opera di sensibilizzazione dei propri apparati, orientandoli verso un generalizzato riconoscimento al contribuente del principio di partecipazione al procedimento tributario e, quindi, al contraddittorio preventivo.</prem> <prem ID="A14" T="L" S="Itpr">Infatti, nella circolare n. 16/E del 28 aprile 2016 viene riconosciuto un ruolo fondamentale proprio all'obbligo di attivare, prima dell'emanazione dell'atto impositivo, il contraddittorio con il contribuente; ciò con il conclamato scopo di giungere a decisioni partecipate, riducendo il contenzioso innanzi alle Commissioni tributarie.</prem> 
		<prem ID="A15" T="L" S="Itpr">Allo stesso modo, la recentissima Circolare n. 1/2018 della Guardia di Finanza, riconosce la sussistenza di un principio generalizzato di contraddittorio, affermando: «non può trascurarsi di considerare che la valorizzazione del contraddittorio, quale mezzo di tutela delle ragioni del contribuente e strumento di garanzia del "giusto procedimento", è una tendenza chiara e riconoscibile dell'ordinamento tributario.</prem> <prem ID="A16" T="L" S="Prec|Itpr">Anche la Corte di Giustizia ha elevato il contraddittorio a principio generale del diritto comunitario, sancendone la doverosa applicazione ogni volta che l'amministrazione si proponga di adottare un atto lesivo o modificativo della sfera giuridica del destinatario (sentenze 3 luglio 2014, cause C-129/13 e C-130/13, Kamino International Logistics e 18 dicembre 2008, causa n. C-349/07, Sopropě) e tale principio, dotato di forza espansiva, può oramai dirsi immanente anche all'ordinamento tributario nazionale. Deve, pertanto, darsi atto di una accelerata evoluzione dell'ordinamento nel suo insieme in favore del riconoscimento della cittadinanza del principio del contraddittorio endoprocedimentale anche nell'ordinamento tributario, quale misura di buona amministrazione.</prem> <prem ID="A17" T="L" S="Princ">Sicché, nella riferita prospettiva, appare del tutto inattuale la diversificazione a seconda della natura dei tributi, ovvero la distinzione tra accertamenti "a tavolino" o a seguito di verifica.</prem> 

		La complessità della materia consente, in deroga al principio di soccombenza, la compensazione tra le parti delle spese per questo grado di giudizio.
	

	P.Q.M.
		Rigetta l'appello proposto dall'ufficio. 
		Spese compensate.
	

</body>