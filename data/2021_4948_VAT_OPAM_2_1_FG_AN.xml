<?xml version='1.0' encoding='utf8'?>
<body>


REPUBBLICA ITALIANA
 IN NOME DEL POPOLO ITALIANO
 
 LA COMMISSIONE TRIBUTARIA REGIONALE DI XXX
 SEZIONE 11
 
 riunita con l'intervento dei Signori:
 giu1 Presidente e Relatore
 giu2 Giudice
 giu3 Giudice
 
 
 ha emesso la seguente
 SENTENZA
 
 REG.GENERALE N° 829/2020
 
 - sull'appello n. 829/2020
 depositato il DD/MM/2020
 
 - avverso la pronuncia sentenza n. 8757/2019 Sez:32 emessa dalla Commissione
 Tributaria Provinciale di XXX
 
 contro:
 G.M. II SAS
 CALATA XXX
 
 difeso da:
 PC
 VLE XXX
 
 proposto dall'appellante:
 AG. ENTRATE DIREZIONE PROVINCIALE 1 DI XXX
 
 Atti impugnati:
 CARTELLA DI PAGAMENTO n° 07120180010521548000 IVA-CRED.IMP. 2014 
 
 
 
 Visto e letto l'appello di Agenzia delle Entrate (Ade);
 Letta la sentenza appellata;
 Non costituita, nonostante la rituale intimazione, l'appellata G.M. II S.A.S. DI LP and C;
 Visti tutti gli atti e documenti presenti ed acquisiti ai fascicoli;
 Trattata la controversia ai sensi del D.L. n. 137/2020 in particolare art. 27 e conseguenti e connesse disposizioni presidenziali di cui al = DEDFCTRNA.REGISTRO UFFICIALE.0015264.29-10-2020.U, come da verbale di udienza;
 
 premesso
 
 - che la presente sentenza è redatta ai sensi del combinato disposto ex art. 1 co. 2 D.L.vo
 546/1992 e 132 cpc nonchè art. 36 co. 2 D.L.vo 546/1992;
 
 rilevato
 
 
 
 
 - che la sentenza appellata ha accolto il ricorso della soceità contribuente avverso cartella esattoriale e sottostanti ruoli a titolo IVA emessi in conseguenza della liquidazione automatica ex art. 54 bis dpr 633/1972 del periodo di imposta 2014 (mod. 2015);
 
 
 
 
 
 - che l'accoglimento è stato così motivato: "è a dirsi che l'istante si doleva del fatto che l'A.F, nel rettificare con la cartella de qua il modello unico 2015, per l'anno 2014, ometteva di riconoscere il credito iva per l'anno 2013, stante la tardiva presentazione della dichiarazione dei redditi: circostanza avvalorata nelle controdeduzioni dell'AdER, che, tra l'altro, formalizzava richiesta di riunione con altro giudizio, pendente innanzi alla sezione 23 di questa CTP, atteso che in contestazione v'era sempre la stessa eccedenza iva, riportata nel corso di diverse annualità, precisando come detto giudizio "costituisce il presupposto logico/giuridico per decidere il merito della presente controversia”. 
 Su tale esatto rilievo, questa sezione trasmetteva gli atti al fine della riunione, che tuttavia non poteva aver luogo, con ritrasmissione del fascicolo, avendo la sezione 23 provveduto, con decisione favorevole al contribuente (sent. 3931/2018). 
 La pronuncia d'accoglimento, annullando la pregressa, "omogenea" cartella, riverbera inevitabilmente, come già detto dall'AdER, i suoi effetti in questa sede, in senso analogo.";
 
 
 
 
 
 - che l'Ade appella, da un lato, opponendo che la sentenza n. 3931/2018 era stata appellata e non era definitiva e comunque non era idonea ad interferire nella presente controversia attesa la ragione di accoglimento e, dall'altro, osservando che la doglianza contribuente relativa alla opposizione del credito maturato e non dichiarato non era fondata, non avendo la contribuentedimostrato in giudizio la sussistenza dl preteso credito;
 
 - che la società contribuente non si è costituita;
 
 ritenuto
 
 
 <prem ID="A1" T="F">- che effettivamente la sentenza n. 3931/2018 della CTP, sulla quale la sentenza appellata ha unicamente fondato il suo deciso, risulta appellata con ricorso iscritto al n. RGA 6657/2019 di questa CTR;</prem>
 
 <prem ID="A2" T="F">- che nelle more della presente decisione, il detto appello risulta deciso con sentenza n. 5048/2020 della 84 sezione di questa CTR favorevole all'Ade;</prem>
 
 <prem ID="A3" T="F">- che dalla lettura della prefata sentenza della CTP, posta a fondamento della sentenza qui appellata, emerge che in realtà la decisione non atteneva al merito della controversia, bensì al profilo della invalidità dell'atto lì impugnato (cartella per l'anno 2013 per recupero del medesimo credito pro rata utilizzato) per asserito difetto di contraddittorio e per difetto di accertamento;</prem>
 
 <prem ID="A4" T="F">- che la sentenza di appello n. 5048/2020 ha ribaltato il deciso perché ha ritenuto valida la cartella, che, in ragione del recupero del credito non risultante dalla dichiarazione, doveva ritenersi validamente emessa, salvo la prova della esistenza del credito non offerta in quel giudizio, essendo rimasta contumace la parte contribuente in appello e dunque senza riopporre la esistenza del credito ed offrire la relativa prova;</prem>
 
 <prem ID="A5" T="F">- che dunque coglie nel segno la censura dell'Ade in questo grado secondo cui la sentenza n. 3918/2019 era inidonea ad interferire sulla presente controversia;</prem>
 
 <prem ID="A6" T="F">- che coglie pure nel segno l'altra censura secondo cui la parte contribuente non ha dimostrato neppure in questo giudizio la fondatezza nel merito del credito utilizzato (oggetto del recupero mediante la liquidazione automatica);</prem>
 
 <prem ID="A7" T="F">- che per vero, pur in effetti rimanendo estraneo il merito dalla cognizione di questo appello, perché la parte contribuente non si è costituita e non ha riproposto la questione, non si può non osservare che agli atti di primo grado manca la puntuale dimostrazione della maturazione del credito utilizzato; </prem> 
 
 <conc ID="A6bis">- che dunque l'appello è fondato;</conc> 
 
 <conc ID="B1">- che le questioni vagliate in espresso esauriscono il devolutum sottoposto alla Sezione,</conc> <prem ID="B2" T="L|F" S="Rule|Prec"> essendo stati toccati tutti gli aspetti rilevanti a norma dell’art. 112 c.p.c., in aderenza al principio sostanziale di corrispondenza tra il chiesto e pronunciato (come chiarito dalla giurisprudenza costante, ex plurimis, per le affermazioni più risalenti, Cass. Civ., sez. II, 22 marzo 1995 n. 3260 e, per quelle più recenti, Cass. Civ., sez. V, 16 maggio 2012 n. 7663);</prem>
 
 <prem ID="B3" T="F"> - che gli argomenti di doglianza non espressamente esaminati sono stati dal Collegio ritenuti non rilevanti ai fini della decisione e comunque inidonei a supportare una conclusione di tipo diverso;</prem>
 
 - che le spese del doppio grado seguono la soccombenza e si liquidano in dispostivo con ogni riduzione tariffaria e di legge, attesa la semplicità delle questioni, e senza alcuna altra maggiorazione, stando l'Agenzia in giudizio a mezzo proprio funzionario;
 
 
 PQM
 
 La Commissione Tributaria Regionale di XXX, sez. 11%, definitivamente pronunziando sull'appello innanzi indicato, disattesa ogni diversa richiesta eccezione o istanza, così decide:
 
 I. Accoglie l'appello;
 
 II. Condanna la società appellata a rifondere ad Ade le spese del doppio grado che liquida in complessivi euro seimila, di cui duemilacinquecento per il primo grado e il resto per il secondo grado compreso di prenotazione a debito, senza alcuna altra maggiorazione;
 
 
 Così deciso in XXX nella C.d.C. Del DD MM 2021.
 
 
 Il Presidente estensore
 giu1
 
 
</body>