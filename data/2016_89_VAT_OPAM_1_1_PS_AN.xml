<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

	LA COMMISSIONE TRIBUTARIA PROVINCIALE DI XXX SEZIONE 1

	riunita con l'intervento dei Signori:
		giu1 Presidente
		giu2 Relatore
		giu3 Giudice
	

	Ha emesso la seguente sentenza

	REG. GENERALE N° 51/2016

- sul ricorso n. 51/2016 depositato il DD/MM/2016
- avverso AVVISO DI ACCERTAMENTO n° T4A060300812/2015 IVA-OP.NON IMP. 2011

- avverso AVVISO DI ACCERTAMENTO n° 74A030300716/2015 IVA-OP.NON IMP. 2010

contro:
DIREZIONE REGIONALE XXX UFFICIO CONTENZIOSO

proposto dai ricorrenti:
 SOCIETA' COOPERATIVA CEG XXX

difeso da:
FVE 
XXX

difeso da:
GM
XXX

FATTO

Con ricorso depositato in data DD MM 2016 la società cooperativa SOCIETA' COOPERATIVA CEG, con sede legale in XXX, nella persona del legale rappresentante DC, impugnava gli avvisi di accertamento nn. T4A030300716/2015 relativo all'anno di imposta 2010 e T4A060300812/2015 relativo all'anno d'imposta 2011, notificati in data DD MM 2015, mediante i quali l'Agenzia delle Entrate accertava in capo alla suddetta società una maggiore IVA afferente all'accisa, oltre interessi e sanzioni, in ragione della ritenuta inapplicabilità alla medesima società dell'esenzione dal pagamento dell'accisa di cui all'art. 52, comma 3, lett. b, del D.lgs. n. DD MM 1995, n. 504 (Testo Unico delle Accise TUA).

La controversia trae origine da una verifica fiscale fatta dall'Agenzia delle Dogane di XXX in relazione al corretto adempimento degli obblighi previsti dalle norme del suindicato TUA, alla luce dei criteri interpretativi resi noti nella circolare del 13 dicembre 2013 n. 130439/RU della Direzione Centrale Gestione Tributi e Rapporti con gli Utenti e concementi il trattamento fiscale dell'energia elettrica prodotta e non consumata dallo stesso autoproduttore. Ad esito delle verifiche, l'Agenzia delle Dogane contestava, nel processo verbale di constatazione, la violazione dell'art. 56, co. 1, del D.lgs. n. 504/1995 per aver omesso di assoggettare alla prescritta accisa, ed imposta sul valore aggiunto afferente l'accisa, nella sua qualità di soggetto obbligato, l'energia elettrica prodotta per la parte eccedente il proprio autoconsumo e ceduta a titolo oneroso a clienti finali consorziati.

Conseguentemente la Direzione Regionale dell'Agenzia delle Entrate XXX emetteva i suindicati avvisi di accertamento, con i quali accertava, rispettivamente, per l'anno 2010 una maggiore IVA pari ad euro 2.162,00, oltre sanzioni, per un importo di euro 2.702,50 e interessi; per l'anno 2011 una maggiore IVA pari ad euro 2.164,00, oltre sanzioni, per un importo di euro 2.705,00 e interessi.


	
		Con il ricorso in esame il ricorrente chiedeva dichiararsi la nullità o l'annullamento degli avvisi sopra citati 
		per violazione dell'art. 52, comma 3, lett. b, del D. lgs. n. 504/1995, dell'art. 2, comma 2, del D.lgs. n. 79/1999, e dei principi che regolano il rapporto tra diritto civile e diritto tributario, nonché per violazione dei principi generali del diritto cooperativo, in particolare degli artt. 2511 e 2512 c.c. e dell'art. 45 Cost.

		La ricorrente affermava, cioè, che le cooperative elettriche storiche come la società cooperativa ricorrente sono imprese di autoproduzione e di autoconsumo dell'energia elettrica e ad esse spetta, in presenza degli altri requisiti di legge, l'esenzione di cui all'art. 52, comma 3, lett. b, del TUA.

		Assumeva, inoltre, esservi stata violazione del principio di buona fede e di legittimo affidamento, 
		ingenerato da chiare, univoche e specifiche decisioni contenute in numerosi provvedimenti tributari dell'Agenzia delle Dogane, affermativi del diritto delle cooperative elettriche storiche all'esenzione di cui all'art. 52, comma 3, lett. b, del TUA, violazione come tale idonea a comportare la non debenza, oltre che delle sanzioni amministrative e degli interessi, anche di tutte le imposte accertate.

		L'Agenzia delle Entrate si costituiva con memoria ritualmente depositata, 
		eccependo la diversità soggettiva giuridica tra la SOCIETA' COOPERATIVA CEG e i propri aderenti, 
		con la conseguenza che non potrebbe trovare applicazione l'esenzione dall'accisa di cui all'art. 52, comma 3, lett. b, del TUA.

		Contestava, altresi, l'asserita lesione del legittimo affidamento, 
		evidenziando che, quand'anche venisse riconosciuto, potrebbe portare al massimo alla non applicazione delle sanzioni, non certo alla non esigibilità delle imposte.

		Enunciava, infine, la portata innovativa della disposizione contenuta nell'art. 1, comma 911, della L. 28 dicembre 2015, n. 208, in vigore dal 1° gennaio 2016, che ha esteso l'esenzione dalle accise anche all'energia prodotta dalle cooperative storiche per i propri soci.

		Con memoria depositata in data DD MM 2016 la ricorrente evidenziava, al contrario, la natura interpretativa, non innovativa, del summenzionato art. 1, comma 911, con effetti retroattivi dirimenti rispetto al contenzioso in esame.

		All'udienza del DD MM 2016 le parti ribadivano le argomentazioni già espresse negli atti difensivi.

		Al termine della trattazione orale il ricorso veniva trattenuto a decisione.


	DIRITTO

		<conc ID="A1">Il ricorso è fondato e va accolto per i motivi che qui di seguito si evidenziano.</conc> 

		<prem ID="A2" T="L|F" S="Rule|Class">La ricorrente è una Cooperativa Elettrica definita "storica concessionaria" ai sensi della deliberazione del 26 luglio 2010, ARG/ELT 113/10 e s.m.i. ("Regolamentazione delle Cooperative Elettriche") dell'Autorità per l'Energia Elettrica e il Gas (doc. allegato agli atti).</prem> <prem ID="A3" T="L|F" S="Rule|Class">La Cooperative Elettriche Storiche è una "cooperativa di produzione e distribuzione dell'energia elettrica" di cui all'art. 4, numero 8, della L.6 dicembre 1962, n. 1643 ("Istituzione dell'Ente nazionale per l'energia elettrica e trasferimento ad esso delle imprese esercenti le industrie elettriche").</prem>

		<prem ID="A4" T="F">Tali cooperative rappresentano un tipo di operatore elettrico presente su tutto l'arco alpino, che svolge attività di produzione e distribuzione di energia elettrica alle Comunità locali, con particolare riferimento alle piccole Comunità montane.</prem>

		<prem ID="A5" T="L" S="Rule">Ai sensi dell'art. 52, comma 3, lett. b, del TUA "è esente dall'accisa l'energia elettrica..... prodotta con impianti azionati da fonti rinnovabili ai sensi della normativa vigente in materia, con potenza disponibile superiore a 20 KW, consumata dalle imprese di autoproduzione in locali e luoghi diversi dalle abitazioni".</prem>

		<prem ID="A6" T="L" S="Rule|Class">Ebbene, l'art. 2, comma 2, del D.lgs. 16 marzo 1999, n. 79 ("Attuazione della direttiva 96/92/CE recante norme comuni per il mercato interno dell'energia elettrica") definisce "autoproduzione" la destinazione dell'energia prodotta da una "società cooperativa di produzione e distribuzione di energia elettrica" all'uso dei soci della cooperativa stessa.</prem>

		<prem ID="A7" T="L" S="Rule|Class">Il medesimo art. 2, comma 2 annovera, nell'ambito dei soggetti che possono qualificarsi "autoproduttori", sotto il profilo civilistico, le "società cooperative di produzione e distribuzione dell'energia elettrica di cui all'art. 4, numero 8 della L. 6 dicembre 1962, n. 1643" per uso dei soci.</prem>

		<prem ID="A8" T="L" S="Rule|Class">D'altro canto, ai sensi dell'art. 2511 c.c. "le cooperative sono società a capitale variabile con scopo mutualistico".</prem> <prem ID="A9" T="L" S="Princ">Lo scopo prevalente dell'attività d'impresa di una società cooperativa consiste nel fornire beni o servizi od occasioni di lavoro direttamente ai membri dell'organizzazione imprenditoriale a condizioni più vantaggiose rispetto a quelle rinvenibili sul mercato, con conseguente tendenziale coincidenza tra i soci che usufruiscono dei beni o servizi prodotti dall'impresa sociale e l'impresa sociale cooperativa stessa.</prem>

		<prem ID="A9bis" T="L|F" S="Rule|Class">Anche la deliberazione del 26 luglio 2010 dell'Autorità per l'Energia elettrica e il gas sopra indicata definisce le cooperative elettriche storiche "una fattispecie di operatore elettrico che prefigura un'associazione volontaria di consumatori finali, finalizzata all'utilizzo dell'energia elettrica prodotta da un impianto nella disponibilità dell'associazione medesima".</prem>

		<prem ID="A10" T="F">Quindi, dal punto di vista civilistico vi è più di un indice normativo in base al quale considerare le Cooperative Elettriche Storiche come la ricorrente "imprese di autoproduzione".</prem>

		<prem ID="A11" T="L|F" S="Rule|Class">Tale qualificazione civilistica ben può essere applicata in via analogica all'ambito tributario, non essendovi, nella disciplina in esame (l'art. 52, comma 2, lett. b, del TUA), alcun riferimento normativo che induca ad accogliere una diversa, speciale definizione di "impresa di autoproduzione" rilevante ai fini tributari in questione.</prem>

		<prem ID="A12" T="F">Non appare convincente, a parere del Collegio, il rilievo formulato dall'Agenzia delle Dogane nel P.V.C., secondo cui vi sarebbe una differenza soggettiva tra la Società Cooperativa CEG e i "consorziati cessionari" dell'energia elettrica prodotta, desumibile da una diversa denominazione sociale e partita IVA, e ciò porterebbe a negare la qualifica di autoproduzione ai soli fini tributari.</prem>

		<prem ID="A13" T="F">Si tratta, secondo il Collegio, di un dato meramente formale, di per sé inidoneo ad abbattere l'identificazione sostanziale tra soci e cooperativa.</prem>

		<prem ID="A14" T="L|F" S="Rule">Anche la norma contenuta nell'art. 1, comma 911, della L. 28 dicembre 2015, n. 208 (legge di stabilità 2016), secondo cui l'esenzione di cui all'art. 52, comma 3, lett. b, del D.lgs. n. 504/1995 "si applica anche all'energia elettrica prodotta... consumata dai soci delle società cooperative di produzione e distribuzione dell'energia elettrica di cui all'art. 4, numero 8, della L. 6 dicembre 1962, n. 1643 in locali e luoghi diversi dalle abitazioni", conferma, a parere del Collegio, la bontà della sopra indica interpretazione normativa.</prem>

		<prem ID="A15" T="F">Si ritiene, pertanto, che ricorrano tutti i presupposti per l'applicazione dell'esenzione dall'accisa ai sensi dell'art. 52, comma 3, lett. b, del D.lgs. n. 504/1995 e che quindi vada accolto il ricorso avverso i suindicati avvisi di accertamento riguardanti l'IVA afferente l'accisa non versata.</prem>

		Assorbita ogni altra questione.

	P.Q.M.

		la Commissione accoglie il ricorso 
		e condanna parte soccombente al pagamento delle spese processuali, che liquida forfettariamente in euro 500,00 (CINQUECENTO/00) omnicomprensivi.

		
			XXX, DD MM 2016
		
	

</body>