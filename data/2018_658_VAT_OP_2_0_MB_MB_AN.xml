<?xml version='1.0' encoding='utf8'?>
<body>


 REG.GENERALE N° 2040/2017

 REPUBBLICA ITALIANA
 IN NOME DEL POPOLO ITALIANO

 LA COMMISSIONE TRIBUTARIA REGIONALE DI TOSCANA SEZIONE 7

 riunita con l'intervento dei Signori:
 giu1 Presidente
 giu2 Relatore
 giu3 Giudice
 

 ha emesso la seguente
 SENTENZA

 - sull'appello n. 2040/2017

 - avverso la pronuncia sentenza n. 233/2014 Sez:1 emessa dalla Commissione
 Tributaria Provinciale di PISTOIA

 contro:
 AG. ENTRATE DIREZIONE PROVINCIALE PISTOIA

 proposto dall'appellante:
 MG
 XXX

 difeso da:
 GF
 XXX

 Atti impugnati:
 AVVISO DI ACCERTAMENTO n° T8R010301212/2011 IRPEF-ADD.REG. 2007
 AVVISO DI ACCERTAMENTO n° T8R010301212/2011 IRPEF-ADD.COM. 2007
 AVVISO DI ACCERTAMENTO n° T8R010301212/2011 IRPEF-ALTRO 2007
 AVVISO DI ACCERTAMENTO n° T8R01 0301212/2011 IVA-ALTRO 2007
 AVVISO DI ACCERTAMENTO n° T8R010301212/2011 IRAP 2007



SVOLGIMENTO DEL PROCESSO
L’Agenzia delle Entrate, Direzione Provinciale di Pistoia, con
atto prot. n. 43632 del DD MM 2011, ha invitato il Sig.
MG, titolare della omonima ditta individuale operante
nel settore edile, a produrre tutta la documentazione contabile ed
extra contabile relativa all’anno 2007.

Il contribuente non ha dato seguito alla richiesta e
l’Amministrazione ha accertato il reddito in base alle dichiarazioni
fiscali ed agli studi di settore, recuperando a tassazione un
maggiore reddito pari ad € 2.428.223,00 ed IVA portata in
detrazione per € 497.325,00, per assenza di documentazione.

L’esito di tale accertamento è stato notificato all'interessato
con l’avviso di accertamento n. T8R010301212/2011.


 
 
 Avverso il predetto avviso, in data 19 aprile 2012, il Sig. M ha presentato ricorso davanti alla C.T.P. di Pistoia,
 producendo della documentazione contabile e sostenendo di essere stato impossibilitato a produrla in sede istruttoria, prima dell'emissione dell’atto impugnato, 
 perché la stessa è andata distrutta a causa di un incendio, che si è verificato nei locali della ditta il DD MM 2008.
 

 
 La C.T.P. di Pistoia, con sentenza n. 223 del 2014, ha
 rigettato il ricorso 
 e compensato le spese, 
 

 
 ritenendo non utilizzabili i documenti prodotti in giudizio, ex art. 32 del D.P.R. n. 600 del
 1973, in quanto il verificarsi dell'incendio non è da ritenersi causa di giustificazione della mancata consegna della documentazione richiesta dall’Agenzia in fase istruttoria, sia perché l’incendio in questione si è verificato in luogo diverso da quello della sede della ditta individuale, dove devono essere conservati i documenti contabili, e sia perché dal verbale dei Vigili del Fuoco intervenuti non risulta alcuna distruzione di documenti.
 


Il Sig. M, il DD MM 2015, ha impugnato la
predetta decisione davanti alla C.T.R. Toscana che, con la sentenza
n. 1155 del 23 giugno 2015, pur condividendo la decisione dei
Giudici di prime cure, in merito alla inutilizzabilità dei documenti
non trasmessi all’Ufficio in fase istruttoria, ma prodotti solo in sede
contenziosa, in parziale accoglimento del ricorso ha disposto “la
valorizzazione del reddito d’impresa, tenute presenti le rimanenze
iniziali e finali dell’esercizio 2007 e riconosciuto “la detraibilità
dell’IVA sugli acquisti per € 497.325.

L’Agenzia delle Entrate ha proposto ricorso in Cassazione
nei confronti della citata sentenza d’appello.

Il Giudice di legittimità, con ordinanza n. 9611 del 13 aprile
2017, ha accolto il ricorso, cassato la sentenza impugnata e
rinviato alla C.T.R. Toscana, in altra composizione.

Con la richiamata ordinanza, la Suprema Corte di
Cassazione, Sesta Sezione Civile, ha affermato che “una volta
sancita l’inutilizzabilità dei documenti prodotti tardivamente dal
contribuente, escludendo correlativamente l’incolpevole perdita degli
stessi, la C.T.R. non avrebbe potuto riconoscere, per altra via,
l’esistenza dei costi, prescindendo così dall’unico meccanismo
ammesso dalla legge, ossia l’allegazione documentale”.



 
 DD MM 2017, il Sig. MG ha riassunto il giudizio davanti alla C.T.R. Toscana, chiedendo “il riconoscimento della detraibilità dell'IVA sugli acquisti per € 497.325,00,
 in quanto il contribuente era stato nell’incolpevole impossibilità di produrre la suddetta documentazione nella fase dell’invito da parte dell’AE alla produzione della stessa”.

 L’Agenzia delle Entrate, Direzione Provinciale di Pistoia, in data DD MM 2017, ha presentato delle controdeduzioni con cui ha ribadito che: non risulta provato che la mancata presentazione della documentazione contabile richiesta al contribuente in sede istruttoria sia dipesa da causa a lui non imputabile;

 conseguentemente i documenti, prodotti in sede contenziosa e non istruttoria, sono inutilizzabili;

 in ogni caso, gli stessi rappresentano solo una minima parte della documentazione necessaria (registri IVA, libro giornale, bilancio di verifica, prospetto di raccordo fra utile civile e reddito fiscale, libro degli inventari, fatture di vendita).

 Con memoria illustrativa del DD MM 2018, il contribuente ha insistito nelle proprie conclusioni.
 

 Nell’odierna udienza di discussione, il rappresentante del contribuente e quello dell’Amministrazione finanziaria hanno ribadito le proprie posizioni e, quindi, la causa è stata trattenuta per la decisione.
 
 MOTIVI DELLA DECISIONE

 A seguito della cassazione con rinvio, operata dal Giudice di
 legittimità con l’ordinanza n. 9611 del 2017, il Collegio è chiamato
 a pronunciarsi sull’appello proposto dal Sig. M, avverso la
 sentenza n. 233 del 2014 della C.T.R. di Pistoia.

 <conc ID="A1">Questa C.T.R. ritiene di condividere e confermare la decisione di primo grado</conc> 
 in base al seguente percorso argomentativo:

 <prem ID="A2" T="L">per aver diritto alla detrazione dell'IVA, pagata per l’acquisto
 di beni o servizi inerenti all’esercizio dell'impresa, il contribuente
 deve fornire la prova del pagamento e dell’inerenza, attraverso la
 produzione delle relative fatture e del registro in cui le stesse
 vengono annotate;</prem>

 <prem ID="A3" T="L" S="Prec|Rule">se l’interessato “dimostri di trovarsi nell’incolpevole
 impossibilità di produrre tali documenti e di non essere neppure in
 grado di acquisire copia delle fatture presso i fornitori dei beni o dei
 servizi, trova applicazione la regola generale prevista dall’art. 2724,
 n. 3 cod. civ, secondo cui la perdita incolpevole del documento
 occorrente alla parte per attestare una circostanza a lei favorevole
 non costituisce motivo di esenzione dall’onere della prova, né
 trasferisce lo stesso a carico dell’Ufficio, ma autorizza soltanto il
 ricorso alla prova per testimoni o per presunzioni in deroga ai limiti
 per essa stabiliti (Cass. Civ. ordinanza n. 9611 del 2017);</prem>

 <prem ID="A4" T="F">nel caso di specie, il contribuente non ha presentato tale
 documentazione in fase istruttoria all’Amministrazione, che ne
 aveva fatto richiesta, ma l’ha prodotta (in misura ridotta e parziale)
 solo nel corso del giudizio di primo grado, adducendo
 l'impossibilità di poterlo fare prima per motivi non dipendenti dalla
 propria volontà e, precisamente, a causa di un incendio che ha
 distrutto i documenti in questione;</prem>

 <prem ID="A5" T="F">l'incendio di cui si discute è avvenuto il DD MM 2008 ed
 ha interessato non la sede della ditta, sita nel XXX, dove devono essere conservati i
 documenti contabili, bensì un locale diverso (sito nel XXX);</prem>

 <prem ID="A6" T="F">l'interessato non ha fornito prova che i documenti contabili
 si trovassero nel locale incendiato, né dal verbale redatto dai Vigili
 del Fuoco, intervenuti sul posto dell’incendio, risulta che tra il
 matertale distrutto ci fossero documenti;</prem>

 <prem ID="A7" T="L|F">ne consegue che la mancata produzione documentale nella
 fase istruttoria non è dipesa da cause non attribuibili al
 contribuente;</prem>

 <prem ID="A8" T="L" S="Rule">ciò comporta la inutilizzabilità della documentazione
 prodotta in sede contenziosa, ex art. 25 della legge n. 28 del 18
 febbraio 1999,</prem>

 Da quanto sopra illustrato deriva che correttamente i
 Giudici di prime cure hanno ritenuto non utilizzabili i documenti
 contabili presentati solo in sede di giudizio e non prodotti in sede
 istruttoria, prima dell'emissione dell’atto impugnato, pertanto,
 l'appello, proposto dal Sig. M, va respinto, com tutte le
 conseguenze di legge.

 Le spese seguono la soccombenza.
 

 P.Q.M.

 La Commissione Tributaria Regionale di Firenze respinge l'appello del contribuente 
 e lo condanna al pagamento delle spese di giudizio, incluso quello svoltosi in Cassazione, liquidando le stesse in complessivi € 20.000,00.

 
 Così deciso nella camera di consiglio del DD MM 2018.Firenze
 

 Il Presidente
 L'estensore
 
 
</body>