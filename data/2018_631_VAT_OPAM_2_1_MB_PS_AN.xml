<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

LA COMMISSIONE TRIBUTARIA REGIONALE
DI VENETO SEZIONE 5

riunita con l'intervento dei Signori:
giu1 Presidente
giu2 Relatore
giu3 Giudice

ha emesso la seguente
SENTENZA

- sull'appello n. 368/2017
depositato il DD/MM/2017

- avverso la pronuncia sentenza n. 819/2016 Sez:1 emessa dalla Commissione
Tributaria Provincialedi VICENZA

contro:
LS SRL - IN CONCORDATO PREVENTIVO - IN LIQUIDAZIONE
XXX

difeso da:
DD
XXX

e da
ZV
XXX

proposto dall'appellante:
AG. ENTRATE DIREZIONE PROVINCIALE VICENZA

Atti impugnati:
AVVISO DI ACCERTAMENTO n° T6503M003881/2013 IVA-ALTRO 2008
AVVISO DI ACCERTAMENTO n° T6506M001390 2014 IVA-ALTRO 2012
AVVISO DI ACCERTAMENTO n° T6506M003882 2013 IVA-ALTRO 2009
AVVISO DI ACCERTAMENTO n° T6506M003883/2013 IVA-ALTRO 2010
AVVISO DI ACCERTAMENTO n° T6506M003884/2013 IVA-ALTRO 2011
DINIEGO RIMBORSO n° VA13 327813 2014 IVA-ALTRO 2011

REG.GENERALE
N° 368/2017

 
L’Agenzia delle Entrate di Vicenza, ha emesso e notificato alla LS srl in
concordato preventivo — in liquidazione, avvisi di accertamento per il recupero dell’Iva
illegittimamente dedotta negli esercizi 2008/2012 e negato il rimborso dell’Iva corrisposta
nell’esercizio 2011.

L’Ufficio contestava l'utilizzo da parte della ricorrente di dichiarazioni d’intento false
rilasciate dai propri clienti, con compartecipazione della società ad un disegno
fraudolento complessivo volto all'evasione dell'Iva.



 
 In merito alle contestazioni dell’Ufficio, la società presentava separati ricorsi,
 deducendone l’illegittimità per motivi sia di
 forma che di merito, e

 per quanto riguarda
 l’anno 2008 chiedeva anche l'annullamento dell’atto
 in quanto emesso oltre il termine, 
 in quanto né dall'atto impugnato, né dal processo verbale di constatazione risultava alcuna
 segnalazione da parte dell'Agenzia delle Entrate all'Autorità Giudiziaria competente.



 Con sentenza n. 819/01/2016, la Commissione Tributaria Provinciale di Vicenza
accoglieva l’eccezione relativa all’accertamento per l'anno 2008,



 dichiarando che esso
doveva essere annullato in quanto emesso oltre il termine massimo consentito.



 Respingeva le eccezioni sollevate in ordine al difetto di notifica e di motivazione;
 
in
conformità alle sentenze di questa CTR n. 436/20/15, n. 540/1/2015 e n. 541/1/2015, che,
decidendo in sede di rinvio dalla Suprema Corte, ha respinto l'appello in riassunzione
proposto dall'ufficio, sia pure con diversa motivazione da quella adottata dalla
Commissione Tributaria Provinciale, ha dichiarato illegittimi gli avvisi di accertamento
relativi agli esercizi precedenti a quelli oggetto del presente procedimento, sempre in
relazione alla cosiddetta "operazione Long Drink", affermando che non è stato fornito
dall’Ufficio alcun elemento idoneo a far dichiarare, in capo alla società SG s.r.l.,
già LS s.r.l., la consapevolezza della partecipazione ad un giro di illeciti fiscali che
alcune ditte mettevano in atto ai danni dello Stato non versando l’Iva dovuta.

Rilevava inoltre che l’indizio di grave di consapevolezza del carattere frodatorio delle
operazioni commerciali, consistente nell'aver ceduto la merce in evasione I.V.A. a prezzi
inferiori a quelli di mercato, era pienamente smentito dalla relazione tecnica redatta il DD
MM 2015 dal Dott. CG,
 non contestata da controparte, secondo la quale
gli adempimenti contabili e fiscali inerenti alle fatture di vendita, alla movimentazione
della merce ed agli incassi trovavano riscontro con la contabilità, che per tutti i clienti
oggetto di verifica la Società aveva regolarmente adempiuto alle formalità relative alla
registrazione ed invio telematico delle dichiarazioni di intento ricevute, che i movimenti
di magazzino concordavano con la documentazione riscontrata, che non risultavano
anomalie sui prezzi e/o costi di acquisto e che i prezzi medi di vendita risultavano sempre
superiori ai costi medi di acquisto.



La CTP di Vicenza, pertanto, accoglieva i ricorsi riuniti 
e condannava l’Ufficio al
pagamento delle spese di lite, liquidate in complessivi €. 33.600,00 oltre alle spese
generali, C.P.A. ed L.V.A.





 
 Contro la sentenza ha presentato appello l’Ufficio, chiedendone la riforma 
 per errata
 interpretazione dell’art. 2 del D.Lvo 128/2015, relativamente all’anno 2008 
 e la mancata
 considerazione delle prove fornite a sostegno della consapevolezza o quanto meno della
 negligenza della società nei rapporti commerciali con ditte palesemente coinvolte in
 attività mirate a frodare il fisco.

Si è costituito in giudizio la società, che, controdeducendo ai motivi di appello, ne chiede
il rigetto con conferma della sentenza di primo grado.

In data DD MM 2017 l'Agenzia delle Entrate dimetteva nel procedimento memoria
illustrativa e di replica, nonché ulteriori documenti a sostegno delle proprie
argomentazioni.

Il DD MM 2017 la LS srl in liquidazione e concordato preventivo presentava
in CTR una memoria illustrativa contabile in relazione ai rilievi formulati dall’ Ufficio, ed
in data DD MM 2018 depositava memoria con dichiarazione dell'intenzione di
proporre motivi aggiunti e formulava, allo scopo, formale “Istanza di rinvio" dell'udienza
fissata per il giorno DD.MM.2018, ex art. 24, co. 3, D.Lgs. 546/92.

L’Agenzia in data DD MM 2018 depositava memoria di replica chiedendo il rigetto
dell’istanza di rinvio, sostenendo l’inammissibilità dei motivi aggiunti per violazione
dell'articolo 57 e dell'articolo 24 del D. Lgs. 546/1992, stante il divieto di proporre
domande ed eccezioni nuove in appello e l’inapplicabilità dell'articolo 24 comma 2 D.Lgs
546/1992 al secondo grado del giudizio.

Contestava inoltre l'eccezione formulata dalla società di inammissibilità dell'utilizzo dei
verbali in atti per violazione dell'art. 7 D.Lgs. 546/92, trattandosi di dichiarazioni rese da
terzi in sede penale.

Nell’udienza del DD MM 2018 il Collegio rinviava la discussione della vertenza per
acquisire ed approfondire la materia alla luce delle sentenze di questa CTR relative agli
anni precedenti quelli in esame.

In data DD MM la società ha depositato ulteriori documenti a sostegno della regolarità
degli adempimenti posti in essere dalla LS srl nonché della inattendibilità e
contraddittorietà delle affermazioni rese dalla dipendente BC, sulle quasi
si è basata l’azione dell’Ufficio, ed in ordine alle quali è stata presentata da parte del
legale rappresentante della LS, sig. CT, querela di falso.


La vertenza è stata discussa e decisa nella pubblica udienza.

In via preliminare, in ottemperanza all’esigenza di brevità e sinteticita degli atti
processuali,visto l’art. 118 delle disposizioni di attuazione del codice di procedura civile,
nel testo aggiornato con le modifiche introdotte dalla legge n. 69/2009 e della
disposizione di cui all’art. 132, comma 2, n. 4 del codice di procedura civile, per quanto
concerne i fatti all’origine della controversia e le questioni in diritto e di fatto eccepite in
giudizio, si intendono integralmente richiamati e si fa esplicito rinvio agli avvisi di
accertamento impugnati e al diniego di rimborso emessi e notificati dall’Agenzia delle
Entrate ed ai relativi allegati.

<prem ID="A1" T="L|F" S="Rule">Seguendo l’ordine dei motivi d’appello, il primo concerne, relativamente all’anno 2008,
l’interpretazione delì’art. 2 del D.Lvo 128/2015, in ordine al quale il primo giudice ha
stabilito la decadenza del potere accertativo per inapplicabilità alla fattispecie del
raddoppio dei termini.</prem>

<prem ID="A2" T="L" S="Rule|Itpr">Il problema è costituito dal rapporto fra il D.Lgs. 128/15, art. 2 e la legge di stabilità n.
208 del 28.12.15, art. ] co. 131/132, in relazione alla abrogazione o sopravvivenza della
c.d. clausola di salvaguardia, che prevedeva l'applicazione della normativa (in materia di
raddoppio termini) precedente all'avvento del D.Lgs. 128/15 per gli avvisi di
accertamento notificati prima dell'entrata in vigore dello stesso D.Lgs. (02.09.15).</prem>

<prem ID="A3" T="L|F" S="Prec|Rule|Itpr">Questa CTR si è già più volte espressa (v. per tutte la sentenza n. 342/5/18) nel ritenere
che la L. 208/15 non abbia portato all'abrogazione né espressa né tacita della norma
transitoria suddetta, in ciò conformandosi al giudizio sul punto della Cassazione che, con
la sentenza n. 26037/2016, nonché con ordinanze e sentenze precedenti e successive, ha
stabilito che il regime transitorio di cui al co. 3 dell'art. 2 del D.Lgs. 128/2015 non è
abrogato dal successivo regime transitorio e che pertanto, per gli accertamenti anteriori al
vigore di tale normativa (come nel caso de qua), non necessita, al fine del raddoppio
termini, che la denuncia sia espletata prima del termine ordinario di accertamento,
bastando la sussistenza delle condizioni per l'obbligo di denuncia.</prem>

<conc ID="A4">In tal senso, il motivo d’appello concernente la questione del raddoppio dei termini è
fondato e, limitatamente a tale punto, la sentenza di primo grado va riformata.</conc>

<prem ID="B1" T="L|F" S="Prec">Per il resto, nel merito, la sentenza va confermata non alla luce dei precedenti
pronunciamenti di questa stessa CTR, (sent. n. 436/20/15, n. 540/1/2015 e n. 541/1/2015),
stante la diversa situazione giuridica del soggetto (allora presunto utilizzatore di fatture
false, oggi accusato di aver utilizzato false dichiarazioni di intenti rilasciate dal
cessionario), che non consente il verificarsi di un giudicato esterno, bensì per la mancata
prova della consapevolezza della società di partecipare ad una frode fiscale.</prem>
<prem ID="B2" T="F">Correttamente l’Ufficio ha agito, nell’ambito di una indagine sulla violazione delle norme
in materia di Iva sull’esportazione dei prodotti ceduti a terzi esportatori, nei confronti di
soggetti individuati come società cartiere, tra le quali anche alcune società cessionarie
della LS srl.</prem>

<prem ID="B3" T="L" S="Prec|Itpr">Alla luce delle sentenze della Corte europea e della Suprema corte di Cassazione, è onere
dall'Amministrazione Finanziaria fornire la prova sia dell’omesso versamento di Iva in
qualsiasi punto della catena di fornitura, sia della consapevole partecipazione del soggetto
indagato, fermo restando che il soggetto passivo non è tenuto ad effettuare investigazioni
sulla regolarità dei clienti cessionari, salvo l'uso della normale diligenza.</prem>

<prem ID="B4" T="L" S="Itpr">La responsabilità nella partecipazione alla frode costituisce elemento presuntivo di
coinvolgimento possibile anche del cessionario, ma la consapevolezza che questa siano
partecipe della frode va sostenuta con prove ulteriori, che possono essere costituire o da
rapporti ed accordi tra le parti, o da acquisti a prezzi non coerenti di mercato o dalla
restituzione di parte dell’imposta illecitamente lucrata.</prem>

<prem ID="B5" T="F">Nel caso di specie, la LS, e la questione non è controversa, si è conformata alle
disposizioni di legge facendosi rilasciare dai propri clienti le lettere di intenti,
trasmettendone tempestivamente copia all’Ufficio.</prem>

<prem ID="B6" T="L" S="Prec">La Cassazione (v. sent. 5174/17) stabilisce che condizione legittimante la fatturazione in
esenzione dell’Iva è principalmente costituita dalla tempestiva dichiarazione di intenti da
parte del beneficiario, regolarmente comunicata ai destinatari previsti dalla norma.</prem>

<prem ID="B7bis" T="L|F" S="Itpr">Il cedente, pertanto, può essere chiamato, come nella fattispecie, al pagamento
dell’imposta ed alle relative sanzioni se sia provata, dall’Ufficio accertatore, la
consapevolezza in ordine all’utilizzo di dichiarazioni d’intento false, delle quali neppure
l’ Ufficio, all’atto dell’utilizzo, ha rilevato e segnalato la natura fittizia e fraudolenta.</prem>
<prem ID="B7" T="F">L’esistenza di tale consapevolezza deve essere provata o, in caso di assenza di prove
dirette, fondata su presunzioni gravi, precise e concordanti.</prem>

<prem ID="B8" T="F">Nessuna prova decisiva al riguardo viene fornita dall’ Amministrazione;</prem><prem ID="B9" T="F"> a conforto della
tesi dell'insussistenza della consapevole partecipazione, vi sono al contrario diversi
elementi di fatto che il primo giudice ha correttamente valutato.</prem>

<prem ID="B10" T="F">Non vi è prova di retrocessione di Iva dai soggetti cessionari a favore della società
fornitrice;</prem><prem ID="B11" T="F"> le forniture sono effettuate a soggetti che operavano sulla piazza, nei confronti
dei quali la società ha fatto, come risulta anche dalle testimonianze di alcuni dipendenti, i
controlli nei limiti delle sue competenze e possibilità, attraverso indagini presso la
CCIAA mirate ad accertarne l’esistenza e la solvibilità economica e finanziaria.</prem>

<prem ID="B12" T="F">Non va sottaciuto che l’Ufficio, pur avendo maggior disponibilità di mezzi e di strumenti
di controllo, anche sulla regolarità fiscale, è pervenuto alla stessa conclusione,
consentendo in un caso addirittura a rimborsare, in quanto ritenuto dovuto, un credito Iva
di € 2.000.000,00.</prem>

<prem ID="B13" T="F">Altro elemento indiziario sul quale si è fondato l’ Ufficio è l’esistenza di prezzi sottocosto
della merce venduta ai propri clienti.</prem>

<prem ID="B14" T="F">Il primo giudice ha correttamente e compiutamente valutato tale elemento presuntivo,
escludendone l’esistenza in base alla relazione tecnica redatta nel MM 2015 dal dr.
CG, dalla quale, senza che al riguardo l’Ufficio abbia presentato ragioni di
contestazioni o dissenso, emerge che non risultano anomalie di alcun genere sui prezzi di
vendita e che i prezzi medi di vendita risultavano sempre superiori ai costi medi di
acquisto.</prem>

<prem ID="B15" T="F">In definitiva, l’Ufficio ha ricostruito l’esistenza di un meccanismo fraudolento posto in
essere da società italiane cessionarie, ai fini dichiarati di esportazione mai avvenuta, della
LS srl, ma non viene fornita alcuna prova che la società cedente abbia partecipato
consapevolmente all’assenta frode fiscale, nè possono costituire prove l’avvenuta
fornitura o la attribuita evasione dell’imposta a valle delle vendite e da parte di altre
società.</prem>

<prem ID="B16" T="F">Riprendendo sul punto le condivisibili ragioni esposte da questa CTR (sent. n. 436/2015)
nel giudizio in riassunzione per le violazioni relative ad anni precedenti, non vi è prova
che la contribuente abbia posto in essere, per suo conto un’evasione tributaria o che abbia
voluto preordinare manovre elusive, quali quelle che le vengono addebitate. La
contribuente non può rispondere della evasione del tributo perpetrata da altri soggetti
d’imposta.</prem>
<prem ID="B17" T="F">Al contrario risulta dagli atti di causa che la contribuente operava in sospensione di
imposta sulla base di lettere di intenti regolarmente sottoposte al controllo da parte
dell’Ufficio e non vi è prova di un ritorno totale o parziale del tributo non versato a valle.</prem>
<prem ID="B18" T="F">Non vi è prova che i prezzi fatturati dalla LS fossero inferiori a quelli di mercato
ed è insegnamento della Suprema Corte che il mancato versamento dell’TVA da parte di
società cessionarie non è elemento sufficiente a dimostrare la fittizietà o intento
fraudolento nelle operazioni commerciali poste in essere.</prem>

<conc ID="A5">Sui presupposti sopra indicati, l’appello dell’Ufficio va accolto sulla prima censura</conc>
<conc ID="B19"> e rigettato per il resto.</conc>

Stante la parziale reciproca soccombenza, le spese del giudizio liquidate per il primo
grado vengono confermate, comprendendovi anche le spese del grado d’appello.


PQM

la Commissione Tributaria Regionale, sez. n. 5, visto l’appello dell’Ufficio, in parziale
riforma della sentenza n. 819/01/2016 della Commissione Tributaria Provinciale di
Vicenza,
dichiara legittimo l’avviso di accertamento notificato per l’anno 2008;

 conferma per il resto l’appellata sentenza comprendendo nella liquidazione delle spese anche quelle
del grado d’appello,
rigettando nel merito l’appello dell’Ufficio.

Venezia,DD MM 2018

IL PRESIDENTE
IL RELATORE

 
</body>