<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

	LA COMMISSIONE TRIBUTARIA REGIONALE Di XXX
	SEZIONE N° 21

	riunita con l'intervento dei Signori:
	giu1 Presidente e Relatore
	giu2 Giudice
	giu3 Giudice

	REG.GENERALE N° 3577/2018

	ha emesso la seguente
	- sull'appello n. 3577/2018 spedito il DD/MM/2018 SENTENZA
	- avverso la pronuncia sentenza n. 21/2018 Sez:2 emessa dalla Commissione Tributari Provinciale di XXX

	contro:
	CIRCOLO MPR
	VIA XXX

	difeso da:
	RG
	VIA XXX
	e da
	RM
	VIA XXX

	proposto dall'appellante:
	AG. ENTRATE DIREZIONE PROVINCIALE DI XXX

	Atti impugnati:
	AVVISO DI ACCERTAMENTO n° T9Y040100072 IRES-ALTRO 2012
	AVVISO DI ACCERTAMENTO n° T9Y040100072 IVA-OP.IMPONIB. 2012 
	AVVISO DI ACCERTAMENTO n° T9Y040100072 IRAP 2012

	RGA 3577/2018


MOTIVAZIONE

	
		In data DD MM 2018 l'Agenzia delle entrate — Direzione provinciale di XXX ha impugnato la sentenza della locale Commissione tributaria provinciale del DD MM 2018, n. 21
	
 
	

	
		che aveva accolto il ricorso proposto dal Circolo MPR avverso l'avviso di accertamento, seguito a verifica fiscale condottane presso la sede dalla Guardia di Finanza,
	
	
	
a cui mezzo era stato contestato al Circolo di svolgere in via principale l’ attività di somministrazione di alimenti e di bar anziché un’ attività di natura culturale, e quindi un suo insussistente diritto a beneficiare del regime fiscale di favore previsto dall'articolo 148 del DPR n. 917/1986 per gli enti non commerciali di tipo associativo.


	
		Mentre la Commissione di primo grado aveva ravvisato che l'adesione a tale A bastasse di per sé a comportare il riconoscimento del carattere di ente associativo a carattere culturale senza finalità di lucro, e che l'esercizio di un bar interno al circolo fosse soltanto complementare rispetto allo scopo istutizionale perseguito,
	



	
		l'Agenzia appellante censura tale decisione siccome sprovvista di una motivazione effettiva, quale infatti esauritasi nel ritenere del tutto sufficiente in favore del ricorrente Circolo la circostanza della sua affiliazione all’A.
		Viene per contro sottolineato, sulla scorta delle puntuali rilevazioni operate dalla Guardia di Finanza, che nell'anno 2012 per alcuni mesi non era nemmeno stata svolta alcuna attività all'infuori dell’ordinaria gestione dei servizi propri di un bar, e dunque un'emersa attività commerciale ben prevalente, e che gli incontri formativi e culturali si erano risolti in una sorta invece di suo corollario, in particolare si riferisce a riprova di queste dimensioni avute ed opposte alle rispettive finalità caratteristiche, come attività sociali registrati nel rendiconto economico-finanziario, per di più generarico ed approssimativo, ammontassero solo ad euro 3.833,00 a fronte di quelli derivanti dall'attività commerciale, invece pari ad euro 33.210,00.
		L'appellato Circolo si è costituito nel grado per resistere al gravame, ravvisando una "estrema efficacia logica e giuridica" denotante la pronuncia impugnata.
	

	
		<prem ID="A1" T="F">Tanto riferito, è oggettivamente manifesta l'erroneità per contro occorsavi nell’essersi conferita determinante ed anzi esclusiva rilevanza al semplice ed unico dato della affiliazione del Circolo ad un associazione denominantesi A,</prem> 
		<prem ID="A2" T="L" S="Rule">perché l'esenzione d’imposta contemplata dall'articolo 148 del DPR n. 917/1986 in favore degli enti associativi non commerciali è subordinata non già soltanto all'elemento formale della veste giuridica possedutane, ma altresì all'effettivo svolgimento di una attività senza fini di lucro, una condizione operativa che spetta dunque al soggetto contribuente dimostrare nella sua realtà effettiva, e non meramente avvalendosi della pur necessaria circostanza estrinseca e ancora preliminare dell'essere affiliato ad un ente di natura non commerciale: che è il presupposto per poter poi (eventualmente) usufruire del regime tributario agevolativo.</prem> 
		<prem ID="A3" T="L" S="Princ">L'appartenenza all’ ambito categoriale suddetto rappresenta, detto altrimenti, la premessa affinchè l’Amministrazione finanziaria possa poi riscontrare, ed in compiuta autonomia, positiva ricorrenza degli elementi e delle condizioni fattuali in base a cui l'ente associativo abbia positivo diritto ad usufruire dell'inerente vantaggio di detassazione, non potendo nominale titolo insito nella sua qualificazione di associazione ricreativa e culturale tradursi di per sé in quello ad una correlata esenzione dall’ imprescindibile, pertinente verifica di carattere invece sostanziale.</prem>
		<prem ID="A4" T="F"> E nella specie quest'ultima, detto - potutisi dai verificatori ricavare attraverso una documentazione per come conclusasi negli oggettivi termini contabili - già s'è pur incompleta e sommaria, ha posto in chiara evidenza come il Circolo appellato nell’anno d'imposta 2012 avesse svolto le proprie attività in assoluta divergenza dai compiti statutari, tant'è che all'eloquente sbilancio in precedenza riferitosi fra i proventi delle tessere e quelli dello smercio di bevande e generi alimentari si era ancor prima accompagnata una simmetrica differenza rilevante fra i costi sostenuti per le attività istituzionali (euro 7.180,26) e quelli per l'approvvigionamento dei prodotti di consumo (euro 17.102,17).</prem> <prem ID="A5" T="F">Ne discende, in conclusione, doversi ritenere che la reale attività esplicatasi dal Circolo nell'anno in esame era stata denotata in misura senz'altro prevalente da una finalità di ordine commerciale, e come tale non suscettiva di giustificare il trattamento tributario di favore ricollegabile alla formale classificazione goduta.</prem> 
		<conc ID="A6">L'appello dell'Ufficio merita pertanto accoglimento,</conc> 
		ed al conseguente rigetto dell'originario ricorso del contribuente accede, quanto alla regolazione delle spese processuali - ferma tuttavia l'antecedente compensazione dispostasene -, la sua condanna al pagamento di quelle del presente grado, che si liquidano in misura di euro 1.700,00.
	

	P Q M
		La Commissione tributaria regionale di XXX in riforma dell’appellata sentenza respinge il ricorso dei Circolo MPR 
		che condanna al pagamento delle spese del presente processo, liquidate in euro 1.700,00.
		
			Così deciso in XXX, in camera di consiglio, il DD MM 2018.
		
		Il Presidente est. (dr. giu1)
	

</body>