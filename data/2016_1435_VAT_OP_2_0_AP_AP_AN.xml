<?xml version='1.0' encoding='utf8'?>
<body>


REPUBBLICA ITALIANA
 IN NOME DEL POPOLO ITALIANO

 REG.GENERALE N° 1011/2012 (riunificato)

 LA COMMISSIONE TRIBUTARIA REGIONALE DI GENOVA SEZIONE 6
 riunita con l'intervento dei Signori:
 giu1 Presidente
 giu2 Relatore
 giu3 Giudice
 
 ha emesso la seguente
 SENTENZA

 - sull'appello n. 1011/2012
 depositato il DD/MM/2012
 - avverso la sentenza n. 190/2011.Sez:14 emessa dalla Commissione Tributaria Provinciale GENOVA

 contro:
 AG. ENTRATE DIREZIONE PROVINCIALE GENOVA
 proposto dall'appellante:
 MG
 XXX 

 difeso da:
 BG
 XXX 

 Atti impugnati:
 AVVISO DIACCERTAMENTO n° 859010100839 IRPEF-ALTRO 2003

 - sull'appello n. 1015/2012
 depositato il 24/07/2012

 - avverso la sentenza n. 76/2011 Sez:14 emessa dalla Commissione Tributaria Provinciale di
 GENOVA

 contro:
 AG. ENTRATE DIREZIONE PROVINCIALE GENOVA

 proposto dall'appellante:
 BG e MG SDF
 E IL SOCIO RAPP.TE MG
 XXX

 difeso da
 BG
 XXX 

 Atti impugnati:
 AVVISO DI ACCERTAMENTO n° 859020100817 IVA-OP.IMPONIB. 2003


FATTO E SVOLGIMENTO DEL PROCESSO
 Il Sig. MG nella sua qualità di socio e quale legale
 rappresentante della B G e M G Società di fatto,
 costituita con atto d'Ufficio dell'Agenzia delle Entrate impugnava gli
 avvisi di accertamento nn. 859010100839 in materia IRPEF e n.
 859020100817 in materia IVA per l’anno d'imposta 2003.
 La verifica della Guardia di Finanza era iniziata nei confronti della ditta
 individuale di BG dopo la convocazione dello stesso a
 chiarimenti in merito ai rapporti intercorsi con la Società M Srl.
 A seguito delle operazioni di verifica la G.d.F. convocava anche il Sig.
 MG, ipotizzando l’esistenza di una società di fatto fra
 questi ed il Sig. BG.
 Le conclusioni di cui al pvc della Guardia di Finanza venivano condivise
 dall'Agenzia delle Entrate che riconosceva l'esistenza di una società di
 fatto fra i suddetti MG e BG, attribuendo d’Ufficio un numero di
 partita Iva alla stessa ed un reddito d’impresa per l'anno 2003
 imputabile ai due soci nella misura paritaria del 50% oltre sanzioni.
 
 Sosteneva il contribuente la nullità dell’accertamento per essere stato effettuato nei confronti di una societa costituita d’ufficio da parte dell’Agenzia delle Entrate senza validi motivi e per mancanza dei presupposti di cui agli artt. 2082 e 2555 del codice civile.
 Inoltre le presunzioni da cui promana la costituzione della società sono prive dei requisiti di gravità, precisione e concordanza.
 In via preliminare eccepiva la violazione del’art. 12 comma 2 della Legge 212/2000 per avere la Guardia di Finanza svolto indagini soltanto nei confronti della ditta individuale BG mentre non era stata estesa tale indagine anche a MG, che fu convocato soltanto alla fine delle operazioni di verifica.
 Nel merito si opponeva a tale atto impositivo sostenendo, in primis, che l'Ufficio non aveva provato l’esistenza del rapporto societario fra il MG ed il BG.
 Chiedeva, pertanto, l'annullamento dell'avviso di accertamento.
 L'Agenzia delle Entrate si costituiva e contestava l'assunto del ricorrente, ritenendo legittimo l’operato della Guardia di Finanza così come il successivo atto impositivo basato su prove inconfutabili assunte durante la verifica.
 
 
 La Commissione Tributaria Provinciale respingeva il ricorso condannando il contribuente alle spese di lite.
 


 
 Avverso tale decisione propone appello lo stesso contribuente
 che critica la sentenza in quanto erronea 
 e ribadisce i motivi di nullità dell’accertamento già esposti in primo grado.
 L'Ufficio si costituisce e contesta i motivi di appello 
 ribadendo la fondatezza dei rilievi avanzati nel pvc e riportati nell'avviso di accertamento.
 
 
 <conc ID="A1"> Conclude per il rigetto dell'appello con la liquidazione delle spese di lite a carico del’appellante.</conc>

 MOTIVI
 La Commissione, in via preliminare, procede alla riunione della causa R.G.n.1015/2012 a quella portante il R.G.n.1011/2012 per connessione oggettiva e soggettiva.

 
 <prem ID="A2" T="F"> Dall’esame del pvc redatto dalla Guardia di Finanza emergono elementi precisi e idonei a prefigurare l’esistenza di una società di fatto fra il Sig. BG ed il Sig. MG.</prem>

 <prem ID="A3" T="F"> Attraverso le dichiarazioni testimoniali raccolte è risultato che vi fossero
 accordi ben precisi per lo svolgimento dei lavori presi in appalto.</prem>
 <prem ID="A4" T="F"> Emerge, sempre, dalla verifica, che il BG utilizzava i mezzi di
 proprietà del MG che questo consegnava ai clienti le fatture con la
 indicazione della ditta BG e che gli stessi clienti erano al
 corrente della condivisione dei lavori da parte delle due persone.</prem>
 <prem ID="A5" T="L" S="Prec|Rule"> La Suprema Corte, (Cass. 27775/2005 - 15538/2002) sul punto, è
 chiara e riferisce che in tema di tributi, la esistenza di una società di
 fatto che eserciti attività commerciale deve essere riferito ai criteri
 previsti dall'art. 2247 c.c. (esercizio in comune tra i soci di un'attività
 commerciale a scopo di lucro e. conferimento dei beni e servizi
 necessari allo scopo) potendosi ritenere costituita anche per una
 singola operazione occasionale (Cass. 15538/2002).</prem>
 <prem ID="A6" T="F"> Dall'esame dei dati contabili è emerso, inoltre, come i lavori siano stati fatturati con importi inferiori rispetto alle somme incassate, e alcune fatture emesse siano risultate false (I C Srl, M Srl, L e S Srl).</prem>

 <prem ID="A7" T="F"> A tali rilievi i contribuenti non hanno fornito prove che dimostrassero il contrario di quanto rilevato dall'Ufficio, sia per ciò che concerne le fatturazioni false che per quanto riguarda la esistenza della Società di fatto.</prem>
 
 

 <prem ID="A8" T="F" /> Per quanto sopra esposto l'appello del contribuente deve ritenersi infondato. 
 Si conferma, pertanto, ia decisione impugnata con la condanna alle spese dell’'appellante.
 

 PQM
 Respinge l'appello, conferma la sentenza impugnata. 
 Condanna l‘appellante alle spese di lite liquidandole in Euro 1.000,00.

 
 Genova lì,05/02/2016
 

 IL RELATORE
 IL PRESIDENTE
 

</body>