<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

LA COMMISSIONE TRIBUTARIA REGIONALE DI XXX

	riunita con l'intervento dei Signori:
		giu1 Presidente
		giu2 Relatore
		giu3 Giudice
	

	REG.GENERALE N° 59/2016 (riunificato)

	ha emesso la seguente
	SENTENZA

	- sull'appello n. 59/2016
	depositato il DD/MM/2016

	- avverso la pronuncia sentenza n. 194/2015 Sez:2 emessa dalla Commissione Tributaria Provinciale di XXX

	contro:
	PE
	VIA XXX

	difeso da:
	PN
	RIVA XXX

	proposto dall’appellante:
	AG. ENTRATE DIREZIONE PROVINCIALE XXX

	Atti impugnati:
	AVVISO DI ACCERTAMENTO n° T19060200318/2014 IVA-OP.IMPONIB. 2008

- sull'appello n. 81/2016
depositato il DD/MM/2016

- avverso la pronuncia sentenza n. 194/2015 Sez:2 emessa dalla Commissione
Tributaria Provinciale di XXX

contro:
AG. ENTRATE DIREZIONE PROVINCIALE XXX

proposto dall'appellante:
PE
VIA XXX

difeso da:
PN
RIVA XXX

Atti impugnati:
AVVISO DI ACCERTAMENTO n° T19060200318/2014 IVA-OP.IMPONIB. 2008


SVOLGIMENTO DEL PROCESSO

L’Agenzia delle Entrate-Direzione provinciale di XXX aveva emesso l’avviso di accertamento TI9060200318/2014 con il quale veniva accertato per l’anno 2008 a carico dell’ ASD (in prosieguo ‘ASD’), di cui il sig. EP è legale rappresentante, una maggiore imposta IVA in ragione di € 42.615,00 oltre accessori; ciò a seguito disconoscimento dei benefici fiscali previsti per le AASSDD stante constatata assenza di diversi requisiti richiesti dalla specifica normativa. L’avviso era stato notificato anche al sig. P, nella sua qualità di Presidente e legale rappresentante.


	
		L’avviso era stato impugnato dal contribuente, 
		rappresentandosi che l’ASD era già stata notificataria per il 2008 dell’avviso di accertamento TI9040201889/2012, con il quale era stata accertata a carico della stessa una maggiore imposta IVA per € 33.800,00 per erronea contabilizzazione fatture [relative sanzioni allora definite],rilevandosi in ciò una sostanziale duplicazione di ripresa.
		Contestavasi altresi l’omessa motivazione in ordine alla coobligazione in solido ex art. 38 c.c. 
		Nelle conclusioni, precisata la definizione delle sanzioni ex art. 17 DLgs 472/97, la richiesta di annullamento dell’avviso in controversia.

		L’Ufficio aveva controdedotto, rappresentando in primis che avverso l’avviso di accertamento di cui è qui controversia aveva proposto ricorso solo il sig. P, senza peraltro contestare il disconoscimento in capo alla ASD dei benefici agevolativi. 
		Rappresentava che anche avverso l’avviso TI9040201889/2012 aveva allora proposto ricorso solo il sig. P, nel presupposto di omessa motivazione in ordine alla coobligazione in solido ex art. 38 c.c., contenzioso concluso in senso sfavorevole al contribuente con sentenza Commissione Tributaria Provinciale di XXX 256/02/14 (quindi dal medesimo impugnata avanti la Commissione Tributaria Regionale del XXX rappresentando che nell’avviso di accertamento 2014 era stato specificato che gli importi in esso indicati erano comprensivi di quelli già indicati nell’avviso 2012. 
		Concludendo per il rigetto del ricorso.
	

	
		La Commissione Tributaria Provinciale di XXX, con sentenza 194/02/15 aveva accolto parzialmente il ricorso, limitatamente alla riduzione della pretesa impositiva per cui era controversia a € 8.815,00 (pari alla differenza tra l’importo del secondo avviso in ordine di tempo e l’importo del primo). 
		Con compensazione di spese.
	



	
		La citata sentenza era gravata di appello, notificato in data DD.MM.2016, da parte dell’Ufficio (rubricato a RGA 59/2016) per la parte di soccombenza, concludendo per la richiesta di conferma dell’operato erariale.

		Nel prosieguo del procedimento:
		- il contribuente depositava in data DD.MM.2016 controdeduzioni, concludendo per il rigetto dell’appello erariale e per la conferma della sentenza appellata, con vittoria di spese e richiesta di trattazione in pubblica udienza;
		- l’Ufficio depositava in data DD.MM.2017 memoria illustrativa di replica.

		La medesima sentenza era gravata di altro appello [acquisente la connotazione di incidentale], presentato in data DD.MM.2016, da parte del contribuente (rubricato a RGA 81/2016), con richiesta di disporre l’esclusione della responsabilità solidale del legale rappresentante della ASD per i debiti d’imposta assunti dall’associazione - riferiti alla ridotta pretesa a titolo di IVA per l’importo di € 8.815,00 - 
		stante grave difetto di motivazione. 
		Vittoria di spese e richiesta di pubblica udienza.

		Nel prosieguo del procedimento: - l’Ufficio depositava in data DD.MM.2016 controdeduzioni, concludendo - previa riunione al procedimento RGA 59/2016 - per il rigetto dell’appello del contribuente e per la conferma in parte qua della sentenza appellata, 
		con vittoria di spese.

		All’udienza dell’DD.MM.2017 il contribuente richiedeva rinvio, in attesa della conversione del D.L: 50/2017 emesso in tema di definizione liti pendenti. Rinvio a nuovo ruolo accordato.

		In data DD.MM.2018 l’Ufficio depositava memoria riferita ad ambo le controversie; in essa - constatato non risultare definita la lite - veniva richiesta fissazione dell’udienza di trattazione, ribadendosi la sollecitata riunione e le già rese conclusioni (documentazione allegata). La fissazione d’udienza veniva nuovamente
		sollecitata dall’ Ufficio in data DD.MM.2019.
	

Con distinte ordinanze presidenziali pre-udienza, pronunciate il DD.MM.2019 - stante che, causa imminente trasferimento della sede della Commissione, era stato disposto dal Presidente della Commissione Tributaria Regionale il rinvio o la soppressione delle udienze fissate nel MM 2019 — la trattazione delle due controversie, fissate all’DD MM, veniva rinviata al giorno DD MM 2019.

Alla pubblica udienza sono presenti ambo le parti, le quali, illustrate le ragioni a sostegno delle rispettive tesi, concludono cadauna come in atti.

La controversia viene quindi trattenuta in decisione.

Viene preliminarmente disposta la riunione al procedimento 56/2016 del procedimento RGA 81/2016 in quanto appellanti la medesima sentenza.

	FATTO E DIRITTO

		<prem ID="A1" T="F">E’ incontestato che in capo alla ASD la pretesa di cui al (primo in ordine di tempo) notificato avviso TI9040201889/2012 era divenuta definitiva per assenza di impugnazione da parte della stessa.</prem>

		<prem ID="A2" T="F">Constatasi quindi che con la sentenza della Commissione Tributaria Regionale 117/08/16, pronunciata il DD.MM.2015 e depositata il DD.MM.2016 (versata in atti in allegato alle controdeduzioni dell'Ufficio), era stata integralmente confermata la sentenza 194/02/15 della Commissione Tributaria Provinciale di XXX.</prem> <prem ID="A3" T="F">Nella sostanza acclarando che l’atto di cui immediatamente sopra, notificato anche al sig. P e da questi impugnato [i.e. l'avviso TI9040201889/2012], gli era stato indirizzato solo ai fini dell’art. 145 c.p.c. e non quale coobbligato ai sensi dell’art. 38 c.c.</prem> <prem ID="A4" T="F">E” di ciò finale corollario che alcuna pretesa era stata rivolta al più volte citato contribuente-persona fisica in riferimento all’avviso del 2012.</prem>

		<prem ID="A5" T="F">L’avviso TI9060200318/2014, contestante decadenza dell’ ASD dalle agevolazioni contabili e fiscali di cui alla L. 398/1991, era stato notificato alla medesima ASD, e (diversamente dal primo) ex art. 38 c.c., al legale rappresentante sig. P.</prem> <prem ID="A6" T="F">Avverso tale atto era stato presentato ricorso dal solo sig. P, viceversa l’ASD non aveva presentato ricorso, con per l’effetto consolidamento della pretesa erariale nei confronti della medesima.</prem>

		<prem ID="A7" T="F">E, peraltro ben vero che quanto rappresentato dalla Prima Commissione sulla sussistenza di una duplicazione d'imposta IVA in capo alla ASD (che però, in riferimento all’avviso di cui è causa, non è stata parte del giudizio di primo grado così come non lo è stata nel presente giudizio di appello) non è privo di logica e di ragionevolezza sia formale sia sostanziale.</prem> <prem ID="A8" T="F">Al riguardo - pur dovendosi per ragioni di diritto modificare la statuizione di primo grado sullo specifico punto — starà all'Ufficio tenerne debito conto in ogni opportuna sede.</prem>

		<prem ID="A9" T="F">La controversia all’esame concerne pertanto — e unicamente - la responsabilità solidale del sig. P per il solo avviso del 2014 (dandosi comunque atto che lo stesso aveva definito le sanzioni per quanto relativo all'avviso 2012 e anche di ciò va tenuto debito conto).</prem>

		<prem ID="A10" T="F">Al riguardo la Commissione di prime ha argomentato sul punto con motivazioni che vengono integralmente condivise e fatte proprie.</prem> <prem ID="A11" T="F">In assenza di diverse allegazioni del contribuente in ordine a soggetti diversi da lui stesso che abbiano/avessero nell’anno oggetto di controversia intrattenuto rapporti con il terzo di rilevanza (i.e. l'Agenzia delle Entrate) in nome e per conto della ASD, non può che ritenersi che il contribuente abbia agito negli stessi confronti in quella sua qualità di legale rappresentante dell’ASD medesima anche in concreto, così sottoscrivendo la pertinente dichiarazione dei redditi.</prem> <prem ID="A12" T="L" S="Princ">Dal che, attesa la natura di associazione non riconosciuta della ASD, la sua co-obbligazione solidale.</prem>

		<conc ID="A13">Dal che l’accoglimento dell’appello principale e il rigetto dell'appello incidentale. </conc>
		Con, per l’effetto, ed in parziale riforma della sentenza di prime cure, il rigetto del ricorso originario del contribuente.

		Le particolari caratteristiche della controversia, quali ante illustrate, giustificano la compensazione delle spese di lite per entrambi i gradi di giudizio.
	

	PER QUESTI MOTIVI

		La Commissione Tributaria Regionale accoglie l’appello principale, 
		rigetta l’incidentale e per l’effetto rigetta il ricorso originario con parziale riforma della sentenza di prime cure. 
		Compensa le spese di ambo i gradi di giudizio.

		
			XXX, DD MM 2019
		

		Il Relatore
		dott. giu2
		Il Presidente
		giu1
	

</body>