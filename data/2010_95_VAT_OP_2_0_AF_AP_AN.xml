<?xml version='1.0' encoding='utf8'?>
<body>

REPUBBLICA ITALIANA
IN NOME DEL POPOLO ITALIANO

 SENTENZA N° 95/1/10
 REG. GENERALE N° 540/09

 LA COMMISSIONE TRIBUTARIA REGIONALE DI PERUGIA SEZIONE 1
 riunita con l'intervento dei Signori:
 giu1 Presidente
 giu2 Relatore
 giu3 Giudice
 

 ha emesso la seguente
 SENTENZA

 - sull' appello n° 540/09
 depositato il DD/MM/2009
 - avverso la sentenza n° 69/04/2008
 emessa dalla Commissione Tributaria Provinciale di TERNI
 proposto dall'ufficio: AG.ENTRATE DIR. PROVIN. UFF. CONTROLLI TERNI

 controparte:

 difeso da:

 Atti impugnati:
 AVVISO DI ACCERTIAMENTO n° 876030101348/2006 I.V.A. 2004


 Svolgimento del processo
 La S.p.a., nella sua qualità di incorporante della S.r.l., ha proposto "ricorso avverso l’avviso di accertamento n. 876030101348/2006, in data 17/12/2007, con il quale — in riferimento all'anno 2005 - si contestava la mancata emissione di fatture e si recuperava l’IVA relativa per complessivi € 217.000,00.

Questi i fatti:

in data 20/10/2004 la S.r.l. stipulava con la S.p.a. un preliminare di compravendita con il quale la prometteva di vendere alla un capannone industriale al prezzo di € 1.425.000,00.= oltre IVA.

Il pagamento del prezzo veniva così regolato:
- €126.000,00= alla sottoscrizione del preliminare, a titolo di caparra confirmatoria
- €950.000,00= in più soluzioni a discrezione della promittente acquirente, ma entro la data 30/10/2004, a titolo di caparra confirmatoria
- il saldo pari ad € 340.000,00= alla stipula del definitivo, entro e non oltre il 30/06/2005

La S.p.a., fra il 20 ed il 28 ottobre 2004, versava alla Srl. la somma di € 1.085.000,00=, ricevendo regolari quietanza tutte recanti la dicitura “a titolo di caparra confirmatoria”.

Con postilla in calce al preliminare apposta in data 28/06/2005, le parti concordavano di prorogare la data di stipula del contratto definitivo al 30/09/2005; in data 29/09/2005 le parti risolvevano consensualmente il preliminare, prevedendo espressamente la rinuncia alla ritenzione della caparra confirmatoria da parte della venditrice, in considerazione dei reciproci assetti proprietari.

Con l'avviso di accertamento impugnato nel presente giudizio l’Ufficio ha ritenuto che i versamenti in questione fossero acconti sul prezzo e non caparre, in considerazione:
a) della non univoca dizione letterale del contratto e della considerazione che nei casi dubbi le somme versate debbono ritenersi acconti
b) della circostanza che tali presunte caparre coprivano il 63% dell’intero prezzo, percentuale superiore a quelle consuetudinarie.


 
 Il contribuente deduceva la assoluta univocità della clausola contrattuale, confermata delle quietanze con l’espressa dizione “caparra confirmatoria” e dalla annotazione contabile del medesimo tenore.
 Osservava inoltre che, in ogni caso, vista la risoluzione del preliminare e la restituzione delle caparre l’operazione, anche se assoggettata ad Iva, sarebbe poi azzerata da quella di segno contrario.
 

 
 La Commissione Tributaria Provinciale ha accolto il ricorso.
 



 
 Appella l'Ufficio e deduce che la somma incassata dalla S.r.l. è da considerare acconto e non caparra confirmatoria in considerazione del suo elevato ammontare; deduce che gli amministratori delle due società sarebbero suocero e nuora e che proprio l’esistenza del rapporto di parentela rende di difficile comprensione la concessione di una caparra tanto elevata.

 L’appellante conclude chiedendo: “voglia la Commissione in accoglimento del presente appello ed in riforma della sentenza impugnata riconoscere la legittimità dell’accertàmento n. 876030101348. 
 Spese come per legge”.

 Si è costituita in giudizio la S.p.a. la quale contesta tutte le deduzione dell’appellante; 
 deduce che all’epoca dei fatti non sussisteva più il dedotto legame di parentela fra gli amministratori delle due società, a seguito di scioglimento del matrimonio contratto da (amministratore _ S.p.a.) con il figlio (amministratore S.r.l.).

 L'appellato conclude chiedendo la conferma della sentenza appellata.
 

 Motivi della decisione

 
 <prem ID="A1" T="F"> La perplessità che l’Agenzia delle Entrate continua a nutrire circa la effettiva natura di caparra confirmatoria delle somme incassate dalla S.r.l. sono chiaramente smentite dalle risultanze documentali.</prem>

 <prem ID="A2" T="L" S="Itpr|Rule"> La consegna anticipata di una somma di danaro effettuata dall'uno all'altro dei contraenti al momento della conclusione di un negozio ha natura di caparra confirmatoria qualora ciò sia indicato espressamente nell’atto o qualora risulti altrimenti che le parti abbiano inteso perseguire gli scopi di cui all'art. 1385 c.c., attribuendo all'anticipato versamento non soltanto l'obbiettiva funzione di anticipazione della prestazione dovuta, ma anche quella di rafforzamento e di garanzia del vincolo bbbligatorio.</prem>

 <prem ID="A3" T="F"> Nella fattispecie il tenore letterale del contratto preliminare stipulato il 20/10/2004 fra S.p.a. ed S.r.l. non lascia alcun margine a dubbi interpretativi: all’articolo 3 viene espressamente detto che le somme di €126.000,00= e di € 950.000,0G= verranno versate “a titolo di caparra confirmatoria”.</prem>

 <prem ID="A4" T="F">Le quattro Quietanze rilasciate dalla S.r.l. recano tutte l’espressa menzione “a titolo di caparra confirmatoria”;</prem> 
 <prem ID="A5" T="F">anche contabilmente dette somme vengono registrate nel conto “caparra confirmatoria”.</prem>

 <prem ID="A6" T="F"> In tale contesto il fatto che la caparra copra il 63% del prezzo totale della compravendita — percentuale che l’appellante ritiene troppo elevata rispetto alle consuetudini in uso - non può avere rilevanza per superare e forzare la volontà chiaramente espressa dalle parti.</prem> 

 <prem ID="A7" T="L" S="Rule"> D'altro canto l'importo della caparra confirmatoria, visto l'art. 1385 c.c., non ha alcuna esso alla libera volontà contrattuale delle parti e la relativa decisione non è sindacabile in giudizio;</prem> 
 <prem ID="A8" T="L" S="Itpr"> ciò anche in considerazione del fatto che una caparra elevata’ ben può avere una sua ragione di essere giuridico — economica e non può certo presumersi un intento fraudolento od elusivo.</prem>

 <prem ID="A9" T="F"> Le considerazioni, peraltro avanzate solo in appello, circa i rapporti di parentela fra gli amministratori delle due società sono prive di ogni pregio;</prem> 
 <prem ID="A10" T="F"> d’altra parte l’appellato ha dimostrato che l’anzidetto rapporto (suocera/nuora) non era più in essere a seguito di divorzio.</prem>
 

 <conc ID="A11"> La sentenza impugnata merita, quindi, integrale conferma.</conc> 
 Le spese del giudizio seguono la soccombenza ai sensi di legge e vengono liquidate in dispositivo.
 

 P.Q.M.
 Respinge l’appello dell’Ufficio e conferma la sentenza impugnata. 

 Condanna l’appellante al rimborso delle spese del giudizio che liquida in € 3.000,00= oltre accessori di legge.

 
 Perugia, DD MM 2010
 
 Il relatore
 giu2
 

</body>