<?xml version='1.0' encoding='utf8'?>
<body>



REPUBBLICA ITALIANA
IN NOME DEL POPOLO ITALIANO

 LA COMMISSIONE TRIBUTARIA REGIONALE DI XXX SEZ.STACCATA DI XXX SEZIONE 27 

 riunita con l'intervento dei Signori: 
 giu1 Presidente
 giu2 Relatore
 giu3 Giudice
 

 ha emesso la seguente
 SENTENZA

 - sull'appello n. 625/2017
 depositato il DD/MM/2017
 - avverso la pronuncia sentenza n. 1311/2016 Sez:1 emessa dalla Commissione Tributaria Provinciale di XXX

 contro:
 AG. ENTRATE DIR. PROVIN. UFF. CONTROLLI-LEGALE XXX

 proposto dagli apppellanti:
 F S.C.P.A. IN LIQUIDAZIONE
 LIQUIDATORE DOTT. SF
 XXX

 difeso da:
 BP
 XXX

 difeso da:
 PP
 XXX

 Atti impugnati:
 AVVISO DI ACCERTAMENTO n° TVK 031002279/2015 IVA-OP.ESENTI 2012


Svolgimento del processo

Con atto depositato in data DD.MM.2017, R.G.A. n. 625/2017, la F S.C.P.A. in liquidazione (già CFE) in persona del liquidatore, l.r. p.t. , dott. SF, difesa e rappresenta anche disgiuntamente dal Prof. Avv. PP e dal dott. PB, proponeva appello per la riforma della sentenza n. 1311/1/16 della CTP di XXX pronunciata il DD.MM.2016 e depositata il DD.MM.2016, con la quale veniva rigettato il ricorso avverso avviso di accertamento n. TVK031002279-2015 per II.DD. — IVA — anno d’imposta 2012.

FATTO: l'accertamento riguarda l’omesso versamento dell'IVA da parte della società che si ritiene dovuta sull’accisa relativa all'energia elettrica distribuita ai propri soci consorziati nella provincia di XXX nel 2012. La società, invece, ritiene che rientrando nella definizione di autoproduzione di cui all’art. 2, comma 2 d.lgs. n. 79/99, ha fornito energia elettrica legittimamente ai propri consorziati senza assoggettare detta fornitura ad accisa né, conseguentemente ad IVA. Che l’IVA relativa all’accisa non è esigibile, non può difatti, richiedersi una maggiore IVA su di un'imposta (l’accisa), in relazione alla quale non risulta essere stato effettuato alcun pagamento, né emessa nessuna fattura (come richiesto dall'art. 6, DPR 633/73 per l’individuazione del momento in cui l'operazione si considera effettuata).


 
 Con l'appello la società chiede la riforma della sentenza previa sospensione della stessa 
 per:
 a) violazione dell’art. 6 del DPR 633/72; 
 b) violazione dell'art. 52 c. 3 lett. b) d.lgs. n. 504/99 e dell'art. 2, comma 2, d.lgs. n. 79/99 in combinato disposto degli artt. 2602 e 2615 ter c.c.; 
 c) violazione del legittimo affidamento di cui agli artt. 10.e 11 della legge 212/2000; 
 e) l'illegittimità della pretesa impositiva in violazione dell’art. 11 della legge 212/2000. 
 Chiede in riforma della sentenza di prime cure, l'accoglimento dell’appello 
 e la condanna dell'Ufficio al pagamento delle spese di giudizio. 


 Si costituisce l'Ufficio nelle proprie controdeduzioni chiede preliminarmente il rigetto della sospensione della sentenza 
 per l’insussistenza del fumus e del periculum in mora 
 e nel caso di accoglimento venga disposta idonea garanzia a tutela del credito ex art. 52 d.lgs. 546/92 
 e nel merito la conferma della sentenza, sostenendo: a) che la società non può godere dell’esenzione dal versamento delle accise sulle forniture di energia, 
 in quanto l’art. 2 del d.lgs. n. 79/1999 c.d. decreto Bersani - e l’art. 52 del d.lgs. 504/195 T.U. Accise invocate dalla ricorrente, non possono trovare ingresso atteso che il decreto Bersani era finalizzato a dare attuazione alla direttiva 96/92 CE 8del 1992) introducendo norme di liberalizzazione del mercato elettrico, attraverso la separazione soggettiva tra produttore di energia, gestore della rete di distribuzione dell'energia , erogatore del servizio. 
 Concludeva per la conferma della sentenza di primo grado
 con condanna dell’appellante alla refusione delle spese di entrambi i gradi di giudizio.
 

 Motivo della decisione

 Va preliminarmente rigettata la richiesta di sospensione dell’efficacia della sentenza impugnata non ricorrendone le condizioni sia per quanto riguarda il “periculm in mora” (assenza di prove) sia per quanto riguarda il “fumus” circa l’imponibilità IVA al caso di specie.

 <conc ID="A1" SUP="A2|A3|A4|A5|A6|A7|A8|A9|A10|A11" REPH="A12">Nel merito l'appello è infondato e deve essere respinto.</conc>

 <prem ID="A2" T="L|F" S="Rule|Itpr">La F SCPA” non può godere dell’esenzione dal versamento delle accise sulle forniture di energia elettrica, in quanto l'art. 2 del d.Igs. 79 del 16 marzo 1999- c.d. Decreto Bersani — e art. 52 del d.lgs. n. 504/1995 — T.U. Accise, invocata dall’appellante al fine di giustificare l'esenzione, hanno scopi diversi: occorre ricordare che il decreto Bersani era finalizzato a dare attuazione alla direttiva 96/92/CE, introducendo norme di liberalizzazione del mercato elettrico, attraverso la separazione anche tra produttore di energia, gestore della rete di distribuzione dell’energia, erogatore del servizio ecc.</prem>

 <prem ID="A3" T="L" S="Rule|Class">La definizione di “auto produzione” indicata nel decreto Bersani è sostanzialmente diversa da quella indicata dall'art. 52 del T.U. Accise, che si riferisce semplicemente ad “imprese dia autoproduzione”, ossia ad imprese che producono l’energia elettrica con un proprio impianto e la consumano essi stessi, senza fare alcun riferimento ad asset proprietari o norme del diritto societario (e quindi consorzi o a gruppi societari tipo).</prem>

 <prem ID="A4" T="L" S="Prec|Rule">La non applicabilità della definizione di autoproduttore dettata dal decreto Bersani nel settore delle accise è stata da tempo affermata dalla Corte di Cassazione che nel sentenza n. 23529/2008 (CE), già si pronunciava nel senso della non estensibilità delle esenzioni previste a favore degli auto produttori (per le add.li all'imposta di consumo di energia elettrica ) alle società consorziate e, in generale, sanciva l’inapplicabilità delle definizioni di cui all’art. 2 del D.L. n. 79/1999 in materia fiscale perché non può “influire sulla regolamentazione della presente fattispecie una definizione contenuta in una legge diretta a scopi diversi da quelli perseguiti dalla normativa tributaria, essendo il d.lgs. n. 79 del 1999, finalizzato a regolare i mercato interno dell'energia elettrica ed i comportamenti dei principali operatori, restando la materia fiscale estranea a tale normativa”.</prem>


 <prem ID="A5" T="L" S="">Tale principio è stato sintetizzato nella nota della Direzione Gestione Tributi dell'Agenzia delle Entrate, la quale argomentando sulla base degli artt. 52 e 53 del d.lgs. 504/95, afferma che nel settore “accise” “per autoproduzione si intende, in contrapposizione a produzione, quell’attività di generazione di energia elettrica svolta da un soggetto che esercita una officina di produzione di energia elettrica non come attività economica a sé stante, ma in quanto funzionale ad altra attività del medesimo soggetto (ossia per uso proprio).</prem>

 <prem ID="A6" T="L" S="Class|Rule">Dalla lettura, quindi, del T.U.A. è possibile desumere una qualificazione di “autoproduzione” del tutto diversa da quella indicata dal D.lgs. n. 79/1999: tale qualificazione, in sostanza, consente di considerare come “auto produttore” un “consumatore finale che anziché acquistare energia elettrica di cui necessita per la propria attività, la produce, in tutto in parte, da sé medesimo” (ad es. attraverso l'installazione sul tetto della propria abitazione o della propria azienda).</prem> <prem ID="A7" T="L" S="Rule">Inoltre, per fruire dell’esenzione dell’accisa sull'energia elettrica, occorre collegare funzionalmente “l’attività di produzione dell'energia elettrica e l’utilizzo della stessa al soddisfacimento al fabbisogno della propria attività, diversa da quella di cessione dell’energia elettrica a terzi consumatori finali, ancorché legati al produttore sulla base di liberi rapporti associativi o per l'appartenenza al medesimo gruppo societario”.</prem> <prem ID="A8" T="L" S="Rule">Le imprese aderenti al Consorzio sono da considerarsi “persone giuridiche diverse dal produttore”, e quindi soggette al pagamento dell’accisa sull'energia elettrica.</prem>

 <prem ID="A9" T="L" S="Prec">Va, inoltre, precisato che eventuali diversi orientamenti espressi dall'Agenzia delle Dogane, riguardo la tutela del legittimo affidamento, non potevano coinvolgere tributi propri dell'Agenzia delle Entrate, la quale legittimamente applicava l'IVA alla parte di corrispettivo coincidente con le accise sui prodotti energetici (in tal senso Cass. n. 20710/2014).</prem> <prem ID="A10" T="L" S="Rule|Prec">Qualora il contribuente si sia conformato a un'indicazione erronea fornita dall’Amministrazione finanziaria, il principio di tutela dell'affidamento — sancito dall'art. 10 c. 2 dello statuto del contribuente, - non esonera però dall’adempimento dell’obbligazione tributaria principale, ma solo da sanzioni e interessi. (Cass. Civ. n. 5934/ del DD.MM.2015)</prem>

 <prem ID="A11" T="L|F" S="Prec">Infine, si evidenzia che la pronuncia della CTP n. 2344/06/2015, relativi ad altri anni d’imposta, citata favorevole alla parte, la stessa è stata appellata dall'Ufficio e l'appello risulta ancora pendente (R.G.A. n. 3335/2016).</prem>

 <conc ID="A12" SUP="A2|A3|A4|A5|A6|A7|A8|A9|A10|A11" REPH="A1">Per le ragioni che precedono l'appello, come anticipato, deve essere respinto.</conc>

 L'altalenante giurisprudenza e la novità della questione, consiglia di compensare le spese di giudizio.
 

 P.Q.M.

 Rigetta l'appello, - 
 Compensa le spese.

 XXX, DD MM 2019

 Il Giudice/estensore giu2
 

 Il Presidente giu1
 
 

 
</body>