<?xml version='1.0' encoding='utf8'?>
<body>

 
	

IN NOME DEL POPOLO ITALIANO

	LA COMMISSIONE TRIBUTARIA PROVINCIALE DI XXX SEZIONE 2

	riunita con l'intervento dei Signori:
		 giu1 Presidente
		giu2 Relatore
		giu3 Giudice
	

	Ha emesso la seguente sentenza

	REG. GENERALE N° 160/14 + 179/14

	sul ricorso n. 160/14 +179/14 depositato il DD/MM/2014


- avverso AVVISO DI ACCERTAMENTO n° T4A010301052 IVA-OP.NON IMP. 2009 

contro: DIREZIONE REGIONALE XXX UFFICIO CONTENZIOSO

proposto dal ricorrente:
TAL XXX

difeso da:
CC XXX


SVOLGIMENTO DEL PROCESSO



Con ricorsi depositati in data DD/MM/2014 e DD/MM/2014 e rubricati rispettivamente ai n.ri 160/14 e 179/14, il Sig. TL, rappresentato e difeso dal rag. CC, iscritto all'Ordine dei Dottori Commercialisti ed Esperti Contabili di XXX, presso il cui studio in XXX, ha eletto domicilio, impugnava gli avvisi di accertamento n. T4A010301052 e n. T4A010301132 con i quali l'Agenzia delle Entrate, Direzione Regionale XXX, aveva accertato maggiori imponibili IVA di euro 147.694,00, per l'anno 2009, e di euro 54.213,00, per l'anno 2010.

La controversia trae origine da una verifica fiscale svolta nei confronti del ricorrente che esercita l'attività così detta di "compro oro" e cioè di acquisto da privati di oggetti usati in oro e argento e successiva rivendita degli stessi senza ulteriore lavorazione o trasformazione.

Nel corso della verifica veniva accertato che gli oggetti acquistati erano successivamente ceduti alla società MG S.p.A., con sede legale in XXX, che esercita l'attività di commercio di orologi e gioielleria ed è società specializzata nel recupero di metalli preziosi.

Per la rivendita degli oggetti acquistati il T ha sempre emesso fatture non imponibili ai sensi dell'art. 8, comma 1, lett. c), del DPR n. 633/1972, in quanto la società cessionaria, appunto la MG, avrebbe dichiarato la sua qualifica di esportatore abituale rilasciando precise dichiarazioni d'intento.

I verbalizzanti, dopo ampia disamina della normativa relativa al commercio dell'oro, concludevano che nel caso di specie doveva essere applicato il regime del margine di utile di cui agli artt. 36 e seguenti del D.L. 23 febbraio 1995, n. 41, convertito dalla Legge n. 85/1995. Non poteva, pertanto, applicarsi la particolare procedura dell'inversione contabile, prevista dall'art. 17, comma 5, del DPR n. 633/72 per la cessione di materiale di oro.

Conseguentemente, rilevavano ancora i verbalizzanti, non sussistevano in capo alla MG i presupposti per il rilascio di una dichiarazione d'intento e richiedere l'emissione di fatture non imponibili, in quanto l'IVA sul margine doveva comunque essere versata dal cedente.

L'Ufficio, riprendendo pedissequamente i rilievi dei verbalizzanti, contestava l'indebita emissione di fatture in esenzione IVA e procedeva al recupero della presunta IVA evasa con il metodo di calcolo del margine di utile.


	
		Nelle impugnative T eccepisce, in via principale, la nullità degli avvisi di accertamento per difetto di motivazione. L'Ufficio avrebbe concentrato la sua attenzione sul fatto che l'attività in questione rientrava nel regime del margine previsto per i beni usati, e non nel regime del reverse charge, ma non avrebbe spiegato quali siano le ragioni per le quali il contribuente non poteva emettere fatture non imponibili, ai sensi dell'art. 8, comma 1, del DPR n. 633/72, essendo lo stesso in possesso di regolari dichiarazioni d'intento rilasciate dal cessionario.

		Sempre in via principale eccepisce l'infondatezza delle motivazioni addotte dai verificatori basandosi proprio sulla normativa delle dichiarazioni d'intento ricevute. Tale normativa prevede che un'impresa che riceve una dichiarazione d'intento è obbligata a rispettare tutta una serie di adempimenti e le eventuali responsabilità restano totalmente in capo dell'esportatore abituale, salvo il caso in cui il cedente, con la diligenza del buon padre di famiglia, non potesse non sapere che il cliente non poteva rientrare tra i soggetti agevolati.

		Inoltre, anche se si volesse ammettere, come sostenuto dall'Ufficio, che nel caso di specie era applicabile il regime del margine, l'art. 37 del D.L. n. 41/1995 prevede la non imponibilità del margine, di cui al precedente art. 36 dello stesso decreto, nel caso di operazioni effettuate ai sensi degli artt. 8 e 8 bis del DPR n. 633/72, e cioè con esportatori abituali.

		In via subordinata il T chiede il riconoscimento ed il rimborso delle maggiori imposte pagate a titolo di Irpef e di Irap. Se i ricavi percepiti vanno assoggettati ad IVA, come sostiene l'Ufficio, l'IVA da versare deve esser scorporata ai fini dell'applicazione delle suddette imposte.

		Sempre in via subordinata il ricorrente chiede la non applicazione delle sanzioni, come previsto dall'art. 10 dello Statuto del Contribuente, per l'obiettiva incertezza della normativa in questione. Le disposizioni che disciplinano il commercio dell'oro presentano, sicuramente, oggettive ragioni di incertezza in ordine all'applicabilità del regime del reverse charge, previsto dall'art. 17, comma 5, del DPR n. 633/72, ovvero del regime del margine dei beni usati, previsto dagli artt. 36 e seguenti del D.L. n. 41/1995.

		L'Agenzia delle Entrate si è costituita in giudizio deducendo, prioritariamente, l'infondatezza del rilievo circa il presunto difetto di motivazione. Gli avvisi di accertamento hanno permesso alla parte di comprendere pienamente la pretesa fiscale e le ragioni che ne sono a fondamento e, quindi, di esercitare il diritto di difesa, presentando un dettagliato e puntuale ricorso.

		Nel merito della controversia, l'Ufficio sostiene che la semplice circostanza di aver ricevuto una dichiarazione d'intento non è sufficiente a giustificare la non applicazione del regime del margine e la conseguente emissione di fatture non imponibili ai sensi dell'art. 8, comma 1, lett. c), del DPR n. 633/72. Parte ricorrente ben conosceva l'identità e l'attività effettivamente svolta dall'unico suo cliente, con il quale aveva un contratto di mandato esclusivo sin dal 2006, e che lo stesso non rientrava tra i soggetti agevolati che possono richiedere ai propri fornitori la non applicazione dell'IVA in fattura.

		Le ipotesi di non imponibilità del margine, previste dall'art. 37 del D.L. n. 41/1995, si riferiscono, secondo l'Amministrazione Finanziaria, alle cessioni all'esportazione e quindi non riguardano il caso del ricorrente ma solo di coloro che hanno operazioni con l'estero.

		Quanto alla richiesta, in via subordinata, di rimborso delle maggiori imposte versate l'Ufficio ritiene la stessa inammissibile in questa sede. L'eventuale istanza di rimborso dovrà essere presentata, rispetto dei termini e delle modalità, al competente ufficio territoriale dell'Agenzia delle Entrate.

		Infine, l'Ufficio conclude affermando che, nel caso di specie, non sussistono quelle obiettive condizioni incertezza che potrebbero giustificare la non applicazione delle sanzioni, per cui l'istanza in tal senso del ricorrente deve essere respinta.
	

All'udienza del DD.MM.2014 questo Collegio dispone la riunione dei ricorsi, stante l'evidente connessione soggettiva ed oggettiva, e si riserva di decidere nei termini di legge, riserva che viene sciolta in data odierna.


	MOTIVI DELLA DECISIONE

		<conc ID="A1" SUP="A2|A3">Il difetto di motivazione eccepito, in via principale, da parte ricorrente, appare pretestuoso.</conc> <prem ID="A2" T="F">Gli avvisi di accertamento informavano adeguatamente dei rilievi fiscalmente rilevanti sul metodo di fatturazione adottato dal contribuente e sulla normativa da applicare.</prem><prem ID="A3" T="F"> Peraltro, contribuiva a maggiormente chiarire la pretesa tributaria quanto dettagliatamente esposto nel p.v.c., redatto dai verificatori in contraddittorio, e consegnato alla parte.</prem>

		<prem ID="B1" T="F">Nel merito della controversia parte ricorrente giustifica l'emissione di fatture non imponibili ai fini IVA, ai sensi dell'art. 8, comma 1, lett. c) del DPR n. 633/1972, sulla base delle lettere d'intento rilasciate dalla cessionaria MG S.p.A.</prem>

		<prem ID="B2" T="F" SUP="B1" ATT="B3">Ne consegue che eventuali responsabilità rimarrebbero in capo alla società che ha rilasciato le lettere d'intento, conformemente a quanto previsto dall'art. 7, comma 3, del D.Lgs. 18.12.1997, n. 471, secondo cui, qualora la dichiarazione d'intento sia stata rilasciata in mancanza dei presupposti richiesti dalla Legge, dell'omesso pagamento del tributo rispondono esclusivamente i cessionari.</prem>
		<conc ID="B3" SUP="">L'assunto non può essere condiviso e va respinto.</conc>

		<prem ID="B4" T="F">E' indispensabile, prioritariamente, procedere ad un corretto inquadramento dell'attività svolta dal ricorrente per individuare normativa applicabile al caso di specie.</prem>

		<prem ID="B5" T="L" S="Rule">Il commercio dell'oro, com'è noto, è stato disciplinato dalla Legge 17.1.2000, n. 7, che distingue due tipologie di oro: l'oro da investimento costituito, per lo più, da lingotti e da monete, e l'oro industriale, costituito da materiale diverso da quello indicato nel punto precedente, ad uso prevalentemente industriale e quindi destinato a successiva trasformazione, fusione o affinazione. Sull'esatta qualificazione delle due tipologie di oro è intervenuta la Banca d'Italia con un documento esplicativo in data 20.6.2001.</prem>

		<prem ID="B6" T="L" S="Rule">Le cessioni e le relative intermediazioni che hanno per oggetto l'oro da investimento sono esenti ai fini IVA ai sensi dell'art. 10, n. 11, del DPR n. 633/1972.</prem> <prem ID="B7" T="L" S="Rule"> Le operazioni che hanno per oggetto l'oro industriale sono, invece, disciplinate ai fini IVA dall'art. 17, comma 5, del DPR n. 633/1972, ovvero con il metodo dell'inversione contabile. </prem><prem ID="B8" T="L" S="Itpr"> Sostanzialmente le operazioni di cessione di oro industriale, tra cui rientrano anche le cessioni di rottami d'oro, possono essere effettuate dai fornitori in esenzione d'IVA, in quanto l'imposta rimane a carico e deve essere versata dal cessionario.</prem>

		<prem ID="B9" T="L" S="Rule">Per il commercio dell'oro da investimento e dell'oro industriale è richiesta apposita autorizzazione della Banca d'Italia, mentre rimane fuori dal campo di applicazione della Legge 17.1.2000, 7, l'oro da gioielleria.</prem>

		<prem ID="B10" T="F">Ciò premesso, dal processo verbale di constatazione redatto dai verificatori appare incontestabile, e di fatto non contestato, che il T esercita l'attività così detta del "compro oro" consistente nell'acquisto da privati di oggetti usati in oro e argento e successiva rivendita degli stessi senza ulteriore lavorazione o trasformazione;</prem><prem ID="B11" T="F" SUP="B9|B10"> che per gli anni 2009 e 2010 lo stesso non può essere qualificato come operatore professionale in oro, avendo ottenuto l'autorizzazione della Banca d'Italia soltanto nel corso dell'anno 2011;</prem><prem ID="B12" T="F"> che ha sempre ceduto la totalità degli oggetti acquistati all'unico cliente, che risulta essere la società MG S.p.A. la quale, da ricerche effettuate dai verificatori e dalle stesse dichiarazioni della parte, esercita l'attività di commercio al minuto e all'ingrosso di orologi e di gioielleria nuova e usata senza alcuna attività industriale di trasformazione degli oggetti acquistati. </prem><prem ID="B13" T="F" SUP="B12"> E' quindi da escludere che gli oggetti usati siano stati destinati alla rottamazione e successiva fusione o affinazione e di questa circostanza parte ricorrente era sicuramente consapevole.</prem>

		<prem ID="B14" T="L|F" S="Rule|Class" SUP="B5|B6|B7|B8|B9|B11|B13">L'attività del T deve, pertanto, correttamente qualificarsi come commercio di oggetti usati e come tale soggetta al regime fiscale del margine di utile di cui all'art. 36 del D.L. n. 41/1995, convertito dalla Legge 22.3.1995, n. 85.</prem><prem ID="B15" T="L" S="Rule"> L'IVA sul margine di utile, contrariamente a quanto avviene per le cessioni soggette al regime dell'inversione contabile, di cui all'at. 17, comma 5, del DPR n. 633/72, rimane totalmente a carico del cedente.</prem>

		<prem ID="B16" T="L|F" S="Rule">La MG S.p.A. rilasciando la lettera d'intento ha acquistato in sospensione d'imposta un bene che per una precisa normativa, l'art. 36 del D.L. n. 41/1995, non dà diritto ad una detrazione d'imposta.</prem><prem ID="B17" T="L" S="Itpr"> L'esportatore abituale può rilasciare correttamente una dichiarazione d'intento ed utilizzare il suo plafond per acquistare dei beni che abbiano un'IVA detraibile come nelle cessioni soggette al regime dell'inversione contabile ove l'IVA, anche se non esposta, deve essere conteggiata dal cessionario e quindi può essere portata in detrazione.</prem>

		<prem ID="B18" T="F" ATT="B20">Il richiamo, fatto da parte ricorrente, all'art. 37 del D.L. n. 41/1995 non è appropriato.</prem><prem ID="B19" T="L" S="Itpr"> Dalla lettura del citato articolo si desume che in caso di cessioni all'esportazione, per i soggetti che applicano il regime del margine, è non imponibile solo la differenza di utile ivi indicata.</prem> <prem ID="B20" T="F" SUP="B16|B17|B19">Il contribuente, pertanto, anziché emettere fatture non imponibili doveva correttamente indicare che si trattava di cessioni soggette al regime del margine di utile, di cui all'art. 36 del D.L. citato.</prem>

		<conc ID="C1" SUP="C2|C4">Le istanze formulate in via si subordine sono anch'esse non accoglibili.</conc>

		<prem ID="C2" T="L|F" S="Rule|Itpr">Pur riconoscendo la complessità della normativa che disciplina il commercio dell'oro, questo Collegio ritiene che non sussistano quelle obiettive condizioni di incertezza sulla portata e sull'ambito di applicazione della norma tributaria, richieste dall'art. 10 della Legge n. 212/2000 per disapplicazione delle sanzioni, tenuto anche conto dei chiarimenti forniti dalla Banca d'Italia con il documento esplicativo in data 20.6.2001 e i documenti di prassi succedutisi nel tempo.</prem>

		<prem ID="C3" T="F">Quanto all'istanza di rimborso delle maggiori tasse pagate dal contribuente sul maggiore imponibile dichiarato, se venissero riconosciute le ragioni dell'Ufficio, è di tutta evidenza che siffatta evenienza potrà concretizzarsi soltanto ad avvenuto integrale versamento dell'IVA dovuta sul margine di utile realizzato negli anni 2009 e 2010.</prem><prem ID="C4" T="F" SUP="C3">Allora e soltanto allora, il contribuente potrà presentare apposita istanza, nel rispetto dei termini e delle modalità previste dalla legge, al competente ufficio territoriale dell'Agenzia delle Entrate.</prem>

		La complessità della normativa in discussione costituisce giusto motivo per la integrale compensazione delle spese di lite.
	

	P.Q.M.

		La Commissione respinge i ricorsi riuniti.
		Spese compensate.

	
		XXX li DD.MM.2015
	</body>