<?xml version='1.0' encoding='utf8'?>
<body>


REPUBBLICA ITALIANA
 IN NOME DEL POPOLO ITALIANO

 REG.GENERALE N° 3264/2014 (riunificato)

 LA COMMISSIONE TRIBUTARIA REGIONALE DI E. ROMAGNA SEZIONE 1 
 
 riunita con l'intervento dei Signori:
 giu1 Presidente
 giu2 Relatore
 giu3 Giudice
 

 ha emesso la seguente
 SENTENZA

 - sull'appello n. 3264/2014 depositato il DD/MM/2014 “ avverso la pronuncia sentenza n. 710/2014 Sez:5 emessa dalla Commissione Tributaria Provinciale di BOLOGNA

 contro:
 AG. ENTRATE DIREZIONE PROVINCIALE BOLOGNA
 VIA MARCO POLO, 60 40100 BOLOGNA

 proposto dall'appellante:
 I SRL CSU
 XXX

 difeso da:
 CS
 XXX

 Atti impugnati:
 AVVISO DI ACCERTAMENTO n° THB03CE04577/2012 IRES-ALTRO 2007
 AVVISO DI ACCERTAMENTO n° THB03CE04577/2012 IVA-ALTRO 2007
 AVVISO DI ACCERTAMENTO n° THB03CE04577/2012 IRAP 2007

 - sull'appello n. 3265/2014
 depositato il DD/MM/2014
 - avverso la pronuncia sentenza n. 664/2014 Sez:15 emessa dalla Commissione Tributaria Provinciale di BOLOGNA

 contro:
 AG. ENTRATE DIREZIONE PROVINCIALE BOLOGNA
 VIA MARCO POLO, 60 40100 BOLOGNA

 proposto dall'appellante:
 I SRL CSU
 XXX

 difeso da:
 CS
 XXX

 Atti impugnati:
 AVVISO DI ACCERTAMENTO n° THB03BA05658/2011 IRES-ALTRO 2006
 AVVISO DI ACCERTAMENTO n° THB03BA05658/2011 IVA-ALTRO 2006
 AVVISO DI ACCERTAMENTO n° THB03BA05658/2011 IRAP 2006



 
 1. Con sentenza n. 664/15/14, depositata il DD MM 2014, e sentenza n. 710/5/14, depositata il DD MM 2014, la Commissione Tributaria Provinciale di Bologna accoglieva parzialmente i ricorsi proposti dalla società a responsabilità limitata I a socio unico,
 
 
 ritenendo non inerenti e, quindi, indeducibili parte dei costi di sponsorizzazione sostenuti dalla società. La Commissione adita riduceva il maggior imponibile accertato da € 105.000,00 a € 45.000,00, e relativa Iva, tenuto conto che l’utile civilistico era stato di € 68.767 per il periodo di imposta 2006, e da € 65.775,00 a € 38.275,00, e relativa Iva, considerato che l’utile civilistico era stato di € 51.123 per il petiodo di imposta 2007.
 



 
 2. La società I, svolgente lavori di meccanica generale per conto tetzi (produzione di stampi pressofusi) proponeva appello
 per carenza di motivazione e infondatezza dei dati fattuali posti a supporto delle sentenze, nonchè carenza di motivazione in relazione alla presunta non inerenza del costo ai sensi dell’art. 109, comma 1, del TUIR;
 illogicità e contradditorietà della sentenza;
 violazione e falsa applicazione dell’art. 39, comma 1, lett. d) e dell’art. 41 bis del dPR n. 600/1973; 
 violazione dell’art. 90, comma 8, della legge n. 289/2002, nonché degli artt. 108, comma 2, e 109 del TUIR;
 violazione e falsa applicazione dell’art. 54, comma 4, del dPR n. 633/1972; 
 indebito riconoscimento dell’indetraibilità dell’Iva ex art. 19 del dPR n. 633/1972; 
 violazione dell’art. 5, comma 1, del dlgs n. 472/1997.
 
 3. Si costituiva in giudizio l'Agenzia delle entrate chiedendo il rigetto dell’appello
 e la condanna alle spese per entrambi i gradi di giudizio.
 
 4. All’odierna trattazione in pubblica udienza l'Ufficio si rimetteva agli atti. Non compariva l’appellante.

 MOTIVI DELLA DECISIONE
 I. In via preliminare, ritiene il Collegio di disporre, ai sensi dell’art. 29 del D. Lgs. n. 546 del 1992, la riunione dei giudizi n. 3264/14 e n. 3265/14, per ragioni di connessione, oggettiva e soggettiva, stante la sostanziale identità delle questioni di fatto di diritto, dalla cui soluzione dipende la decisione delle controversie.

 II. La questione all’esame attiene alla valutazione di inerenza e di deducibilità dei
 costi di sponsotizzazione sostenuti dalla società a favore di alcune associazioni sportive
 dilettantistiche.

 Con il primo motivo di ricorso, la società lamenta la carenza di motivazione della sentenza di primo grado in relazione alla presunta non inerenza dei costi ai sensi dell'art. 109, comma 1, del TUIR.
 <prem ID="A2" T="L" S="Rule">In tema di componenti reddituali negativi, è bene evidenziare che l'onere della prova in merito alla sussistenza dei requisiti richiesti dall'art. 109 del TUIR (inerenza), incombe sul contribuente che ha sostenuto la spesa. Trattandosi infatti di spese portate in deduzione nella dichiarazione dei redditi, incombe sullo stesso, l'onere di provare, stante l'espresso disconoscimento dell'Ufficio, la natura e l'inerenza delle stesse.</prem> <prem ID="A3" T="L" S="Rule">Per quanto riguarda, nello specifico, le spese di sponsorizzazione, l’art. 90, comma 8, della legge 27 dicembre 2002, n. 289, stabilisce che “Il corrispettivo in denaro o in natura in favore di società, associazioni sportive dilettantistiche ... costituisce, per il soggetto erogante ... spesa di pubblicità, volta alla promozione dell'immagine o dei prodotti del soggetto erogante mediante una specifica attività del beneficiario, ai sensi dell'articolo 74, comma 2, del testo unico delle imposte sui redditi, di cui al decreto del Presidente della Repubblica 22 dicembre 1986, n. 917”.</prem>
 <prem ID="A4" T="L" SUP="A3" S="Itpr">La deducibilità, per il soggetto finanziatore, degli oneri sostenuti per la promozione della propria immagine e/o prodotti mediante la sponsorizzazione degli enti sportivi dilettantistici è ammessa nella misura in cui la spesa sia idonea a stabilire un contatto con un pubblico di consumatori potenzialmente interessati all’acquisto del prodotto.</prem>
 <prem ID="A5" T="L" S="Princ" SUP="A2|A4|A5">La spesa di sponsorizzazione per essere deducibile deve, quindi, per le caratteristiche dello sponsor e del soggetto sponsorizzato, essere in grado di stabilire oggettivamente un legame logico tra l’attività dell’azienda sponsorizzante e la promozione dedotta.</prem><prem ID="A5bis" T="L" S="Prec">Legame logico che, come ritenuto anche dalla Cassazione, costituisce proprio la linea di confine tra le sponsorizzazioni deducibili e le mere erogazioni liberali, che, in quanto tali, sono estranee all’attività di impresa.</prem>

 <prem ID="A6" T="F">Ebbene, nel caso di specie, i costi di sponsorizzazione (€ 105.000,00 più Iva nel 2006 e € 95.000,00 più Iva nel 2007) appaiono sproporzionati al volume di attività della società e agli utili conseguiti.</prem>
 <prem ID="A6bis" T="F">L'utile conseguito nell'anno 2006 (€ 68.767,00) non giustifica l’assunzione di una spesa pet sponsorizzazioni, nel 2007, pari ad € 95.000,00. I costi di sponsorizzazione sostenuti nel 2006 (€ 105.000,00 più Iva) non sembrano aver prodotto i risultati attesi, considerato che l'utile conseguito nel 2007 (€ 51.123,00) è stato più basso rispetto all'anno precedente.</prem>
 <prem ID="A7" T="L|F" SUP="A6|A6bis" S="Itpr">Comportamenti palesemente antieconomici, quali quelli posti in essere dalla società, al di fuori di ogni logica di mercato, devono essere considerati sintomatici di finalità extra imprenditoriali, in particolare, di indebita sottrazione di materia imponibile senza valide motivazioni.</prem>
 <prem ID="A8" T="F" SUP="A9">Spese, quali quelle di pubblicità e sponsorizzazione, devono trovare giustificazione in iniziative coerenti con gli scopi sociali. L'investimento in sponsorizzazioni ad una associazione spottiva dilettantistica che partecipa al campionato di calcio dilettantistico ed ad un'altra che partecipa a campionati di ciclismo dilettantistico, non appare coerente con la concreta realtà aziendale esaminata nel caso di specie.</prem>
 <prem ID="A9" T="F">In effetti, la I opera lavori di meccanica pet conto terzi (costruzione stampi e pressofusione) rivolte solo ad industrie e ditte artigianali (e mai direttamente a privati) e di conseguenza è logico che non potesse attendere un ritorno importante in termini di profitto aziendale da un messaggio pubblicitario destinato ad un pubblico limitato, come è quello che assiste a partite di calcio dilettantistiche e sicuramente il pubblico indistinto che ai bordi dei percorsi assisteva a delle gare di ciclismo dilettantistiche, anche se di maggiore rilevanza, coincideva scarsamente con la propria clientela di industrie ed imprese interessate ad acquistare stampi di metallo pressofuso.</prem> 

 <prem ID="A10" T="L" S="Rule">Per quanto riguarda, poi, l’indebito disconoscimento della indetraibilità dell'IVA, ex att. 19 del d.P.R. n. 633/72, il disconoscimento parziale del costo in quanto antieconomico e non congruo comporta la parziale non inerenza dello stesso e, di conseguenza, ai fini IVA, la parziale non inerenza della prestazione rispetto all'attività d'impresa, proprio sotto il profilo della mancata produzione di ricavi da parte dell'impresa stessa.</prem>
 <prem ID="A11" T="L" S="Rule">L'articolo 19, comma 1, del dPR n. 633/72 richiede, infatti, oltre l'effettività delle operazioni che le stesse siano inerenti all'esercizio d'impresa. Operazioni prive, almeno in parte, del requisito di inerenza, quali quelle poste in essere nel caso di specie, non rientrano tra quelle fiscalmente detraibili.</prem>

 <prem ID="A12" T="L" S="Rule">Quanto, infine, all’asserita illegittima irrogazione delle sanzioni per violazione dell’art. 5, comma 1, del D.Lgs. n. 472/97, ritiene il Collegio che a seguito della riforma delle sanzioni tributarie non penali, ad opera del D.Lgs. n. 471/1997, D.Lgs. n. 472 e del D.Lgs. n. 473/1997, la violazione è imputabile al soggetto che l'abbia commessa con coscienza e volontà, unicamente in presenza degli elementi oggettivi e soggettivi della fattispecie e nell'assenza degli elementi negativi (scriminanti) ovvero di errore incolpevole sul fatto, che, nel caso di specie, non risulta provato.</prem> 

 <conc ID="A1" SUP="A5|A7|A8|A10|A11|A12">Per le considerazioni sin qui esposte, l'appello va, dunque, respinto e le sentenze di primo grado vanno conseguentemente confermate.</conc>

 III. Sussistono motivi adeguati in ragione della rilevata complessità per compensare le spese di giudizio.
 

 P.Q.M.
 La Commissione Tributaria Regionale dell’Emilia Romagna, definitivamente pronunciando, previa riunione dei procedimenti rga n. 3264 e 3265/2014, respinge gli appelli.

 Spese compensate.
 
 
 Così deciso in Bologna il DD MM 2017.
 

 Il Giudice relatore giu2

 Il Presidente
 

</body>