<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

 LA COMMISSIONE TRIBUTARIA REGIONALE
 DI XXX SEZIONE 7
 riunita con l'intervento dei Signori:

 giu1 Presidente
 giu2 Relatore
 giu3 Giudice

 REG.GENERALE

 N° 4355/2019


 ha emesso la seguente
 SENTENZA

 - sull'appello n. 4355/2019
 depositato il DD/MM/2019

 - avverso la pronuncia sentenza n. 220/2018 Sez:2 emessa dalla Commissione
 Tributaria Provinciale di XXX

 contro:
 AG. ENTRATE DIREZIONE PROVINCIALE XXX
 VIALE XXX

 proposto dall'appellante:
 LDG
 VIA MOXXX

 difeso da:
 DOTT VMI
 VIA XXX

 Atti impugnati:
 AVVISO DI ACCERTAMENTO n° TKH010200935/2017 IRPEF-LAV.AUTON 2012
 AVVISO DI ACCERTAMENTO n° TKH010200935/2017 IVA-OP.IMPONIB. 2012
 AVVISO DI ACCERTAMENTO n° TKH010200935/2017 IRAP 2012

 
Svolgimento del processo
LDG propone appello avverso la sentenza n. 220/2/2018, 

 
 con la quale la CTP di XXX ha accolto parzialmente il suo ricorso contro l'avviso di accertamento emesso dall’ Agenzia delle Entrate DP di XXX relativo a Irpef Irap e Iva per l’anno 2012.
 

La Commissione ha rideterminato il reddito del contribuente nella misura complessiva di euro 92.760,00 a fronte di quello di euro 101.228,00
accertato dell'Agenzia, comunque maggiore di quello dichiarato dal contribuente medesimo, pari a euro 57.866,00.



 
 Con l'appello il contribuente ripropone innanzitutto i motivi del ricorso concernenti la nullità dell'avviso per assenza del contraddittorio, 
 per carenza della motivazione 
 e per assenza di presunzioni gravi, precise e concordanti che possono consentire l'inversione dell'onere della prova.

 Nel merito insiste per la deducibilità di altri costi irragionevolmente esclusi sia dall'ufficio che dal giudice di prime cure.

 Si è costituita l'Agenzia delle entrate, DP di XXX che insiste per il rigetto del gravame.
 

 Motivi della decisione
 L'appello è meritevole di accoglimento.

 <conc ID="A1" SUP="A2|A5|A6|A7">Il Collegio concorda con l’appellante circa l'impossibilità di rinvenire nell'istruttoria dell'ufficio gli elementi sufficienti a formare quelle presunzioni gravi, precise e concordanti che consentano l'inversione dell'onere prova ponendolo a carico del contribuente.</conc>


 <prem ID="A2" T="F" SUP="A3|A4">Nella specie, si rileva che l'atto impositivo risulta carente di motivazione a fronte dei riscontri documentali forniti dal contribuente con particolare riguardo ai costi deducibili.</prem> <prem ID="A3" T="F">Emergono innumerevoli profili di incertezza circa le ragioni del mancato riconoscimento dei costi deducibili.</prem> <prem ID="A4" T="F">Nella maggior parte dei casi l'ufficio si limita ad affermazioni non sostenute da argomentazioni che spieghino l'iter logico seguito per giungere al recupero dei costi ovvero alla differente determinazione del quantum.</prem>

 <prem ID="A5" T="F" REPH="A7">Nel corso del giudizio di primo grado poi il giudice ha tenuto conto parzialmente delle osservazioni e delle produzioni documentali del contribuente, non motivando in modo dettagliato sui singoli costi.</prem>

 <prem ID="A6" T="F">Emergono peraltro delle incongruenze e contraddizioni nella decisione riguardo, in particolare, al mancato riconoscimento delle fatture emesse in favore della Immobiliare DC e della HS, nonché una carente motivazione rispetto ai costi per la sede di via del XXX e per la prestazione occasionale della signora P.</prem>

 <prem ID="A7" T="F" REPH="A5">In definitiva, la decisione non colma le lacune rilevate dal contribuente con l'appello e non fornisce coerenti argomenti idonei a superare le incertezze segnalate rispetto al recupero di alcuni costi a tassazione.</prem>

 L'appello va pertanto accolto.

 Le spese seguono la soccombenza.
 

 P. Q. M.
 la Commissione Tributaria Regionale del XXX - Sezione 7 - Accoglie l'appello del contribuente 
 e condanna l'appellato al pagamento delle spese che liquida nella misura di €. 2.500,00.

 XXX, DD MM 2020

 Il Relatore giu2
 Il Presidente giu1
 

</body>