<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

	LA COMMISSIONE TRIBUTARIA REGIONALE DI XXX SEZIONE 1

	riunita con l'intervento dei Signori:
		giu1 Presidente
		giu2 Relatore
		giu3 Giudice
	

	ha emesso la seguente
	SENTENZA

	REG.GENERALE N° 8023/2017

	- sull'appello n. 8023/2017
	depositato il DD/MM/2017

	- avverso la pronuncia sentenza n. 2073/2017 Sez:29 emessa dalla Commissione Tributaria Provinciale di XXX

	contro:
	BM
	VIA XXX

	difeso da:
	DR. VP
	VIA XXX

	contro:
	B M. DI BM SAS
	VIA XXX

	difeso da:
	DR. VP
	VIA XXX

	proposto dall'appellante:
	AG. ENTRATE DIREZIONE PROVINCIALE XXX 3
	VIA XXX

	Atti impugnati:
	AVVISO DI ACCERTAMENTO n° TK7013004882/2013 IRPEF-ALTRO 2008
	AVVISO DI ACCERTAMENTO n° TK70211021192013 IVA-OP.IMPONIB. 2008


SVOLGIMENTO DEL PROCESSO
	
		Con sentenza n. 2073/29/2017 la Commissione Tributaria Provinciale di XXX accoglieva il ricorso presentato da B M. DI BM SAS e BM, avverso l'avviso di accertamento n. TK7021102119/2013,
	
 
		
con il quale l’Agenzia delle Entrate richiedeva il pagamento dell'IVA relativamente all'anno 2008.

		
	
		In primo grado, i ricorrenti avevano dedotto l'illegittimità del provvedimento adottato dall'Ufficio.
		Si costituiva L'Agenzia delle Entrate sostenendo la legittimità del proprio operato.
	

	
		Il Giudice di primo grado, giudicando fondate le eccezioni proposte dai ricorrenti, accoglieva il ricorso.
	



	
		Avverso tale sentenza ha proposto appello l'Agenzia delle Entrate chiedendo la riforma della sentenza.

		Si sono costituiti in giudizio BM. DI BM SAS e BM richiedendo la conferma della sentenza impugnata 
		e proponendo appello incidentale
		ribadendo il difetto di sottoscrizione dell'avviso di accertamento.

	Alla data odierna, all’esito delle discussioni delle parti, il Collegio si è riservata la decisione.
	


MOTIVI DELLA DECISIONE

	
		Ad avviso del Collegio l’appello principale deve essere accolto, 
		mentre deve essere rigettato l'appello incidentale.
	


Preliminarmente, si osserva che l'appello dell'Agenzia delle Entrate risulta regolarmente notificato nei termini di legge e correttamente notificato a mezzo posta.

Dagli atti emerge che l'Ufficio finanziario, dopo aver rilevato un'alta incidenza dei costi esposti dalla società nella dichiarazione modello UNICO presentato per l'anno di imposta 2008, richiedeva l'esibizione della documentazione contabile e fiscale relativa.

La società non ottemperava al predetto invito, per cui l’Ufficio procedeva alla rideterminazione induttiva del reddito di impresa della società notificando altresì analogo avviso di accertamento a MB che risulta essere socio accomandatario nella misura del 50% della sociètà

Il Giudice di primo grado, dopo aver riunito i ricorsi, li accoglieva parzialmente ritenendo congrue le giustificazioni prodotte.


	
		Avverso tale sentenza ha proposto appello l'Agenzia delle Entrate lamentando la erronea valutazione dei fatti di causa.
	

	
		<conc ID="A1" SUP="A9|A11" REPH="A10">Ad avviso del Collegio l’appello deve essere accolto</conc> 
		<prem ID="A11" T="F">in quanto dalla sentenza impugnata risultano scarsamente motivati i motivi dell’accoglimento sostenendo che viene confutato “verosimilmente quanto contestato dall’Ufficio” né si comprende in che cosa consista l'accoglimento parziale e come venga quantificato.</prem>

		<prem ID="A2" T="L|F" S="Itpr">Dall'esame degli atti emerge che la società BM. DI BM SAS esercita l’attività di intermediazione e commercio di vari prodotti e che in tema di accertamento fiscale, l'invito da parte dell’amministrazione finanziaria a fornire dati e chiarimenti, assolve alla funzione di assicurare un dialogo preventivo tra fisco e contribuente.</prem>

		<prem ID="A3" T="L" S="Rule">In base all’art. 32 del D.P.R. n. 600 del 1973, se il contribuente non prova che il mancato adempimento alle richieste dell’Ufficia non sia dovuto a sua negligenza, i documenti prodotti non possono essere presi in considerazione.</prem>

		<prem ID="A4" T="F">In ogni caso gran parte della documentazione prodotta tardivamente non appare idonea a confutare le risultanze dell’atto impositivo.</prem>

		<prem ID="A5" T="F">Nello specifico non sono state prodotte. né sono state documentate due fatture emesse dalla società R.B. P SRL che non si riferiscono minimamente alle attività gestite dalla società.</prem>

		<prem ID="A6" T="F">Per quanto riguarda le fatture emesse dalla SG LEASING SPA si osserva che esse risultano relative a canoni di locazioni finanziarie, ma non risulta indicato il bene strumentale oggetto di locazione.</prem>

		<prem ID="A7" T="F">Per le fatture emesse dalla AI SRL per canoni di noleggio non è stato esibito il contratto di noleggio.</prem>

		<prem ID="A8" T="F">Analogamente emergono anomalie per gli ammortamenti riportati in carenza delle fatture di acquisto.</prem>

		<prem ID="A9" T="F" SUP="A2|A3|A5|A6|A7" SFF="A4">Sulla base di tali elementi si deve ritenere che l’avviso di accertamento sia stato correttamente emesso e adeguatamente motivato e che il contribuente non ha fornito idonea giustificazione al riguardo.</prem>

		<conc ID="A10" SUP="A9" REPH="A1">Conseguentemente l'appello principale dell’Ufficio deve essere accolto con conseguente conferma dell'avviso di accertamento impugnato.</conc>

		<prem ID="B1" T="F">Per quanto riguarda l’appello incidentale si rileva che esso riguarda esclusivamente la eccezione di difetto di sottoscrizione dell’avviso già rigettato in primo grado.</prem>

		<prem ID="B2" T="L|F" S="Prec">Il contribuente lamenta che l'atto sia sottoscritto da un funzionario e non da un direttore, ma dagli atti depositati emerge che il funzionario aveva idonea delega alla firma e che in ogni caso, sulla base della costante giurisprudenza, si deve ritenere che la validità dell'atto non può essere inficiato dai problemi organizzativi interni laddove sia chiara l'individuazione dell’ufficio emittente.</prem>

		 <conc ID="B3" SUP="B1|B2">Conseguentemente l’appello incidentale deve essere rigettato.</conc>

		Segue alla soccombenza il pagamento delle spese processuali che si reputa equo liquidare in euro 1.000,00.
		
	
	P. Q. M.

		Accoglie l'appello principale dell'Ufficio. 
		Rigetta l'appello incidentale della parte.
		Spese euro 1.000,00.

		Il Relatore
		giu2

		Il Presidente
		giu1
	

</body>