<?xml version='1.0' encoding='utf8'?>
<body>



REPUBBLICA ITALIANA
 IN NOME DEL POPOLO ITALIANO
 
 &gt; REG.GENERALE N° 774/2014

 &gt; LA COMMISSIONE TRIBUTARIA REGIONALE DI E. ROMAGNA SEZIONE 5 
 riunita con l'intervento dei Signori:
 giu1 Presidente
 giu2 Relatore
 giu3 Giudice
 
 ha emesso la seguente
 SENTENZA

 - sull'appello n. 774/2014
 spedito il DD/MM/2014
 -avverso la pronuncia sentenza n. 115/2013 Sez:4 emessa dalla Commissione Tributaria Provinciale di PARMA
 contro:
 AG. ENTRATE DIREZIONE PROVINCIALE PARMA

 proposto dall'appellante:
 CI
 XXX

 difeso da:
 ZG
 XXX

 Atti impugnati:
 DINIEGO RIMBORSO IVA-ALTRO 2007

FATTO E DIRITTO

 L’appellante è medico odontoiatra e contesta la indetraibilita dell’IVA pagata sugli acquisti effettuati a monte delle prestazioni sanitarie rese ai
 clienti, che sono esenti ex art. 10 c. 1 L. 633/72.



 Perciò ha impugnato il diniego di rimborso dell’IVA pagata ai fornitori, 


 
 e appella la sentenza (CTP Parma 115/4/139) di rigetto,
 con argomenti sinteticamente riconducibili a 4 motivi sostanziali:
 violazione del principio comunitario di neutralità dell’IVA e relativo carico sul solo consumatore finale;
 l’indetraibilità costringe l’operatore ad addossare all’utente l’iva pagata a monte, e quindi vanifica nella sostanza l’esenzione delle cure mediche;
 il ripianamento delle perdite della sanità pubblica da parte della Regione fa sì che tale indetraibilità si trasformi in un “favor” per la Sanità pubblica rispetto a quella privata, i cui maggiori costi per iva non detraibile non sono ripianati dalle Regioni;
 la detraibilità in altri Stati integra un aiuto di stato per gli operatori sanitari stranieri e la indetraibilità penalizza gli italiani rispetto agli stranieri.

 Resiste l’ Agenzia delle Entrate.
 
 
 L’appellante sostiene l’illegittimità dell’inserimento delle operazioni
 esenti di cui all’art. 10, co. 1, nn. 18 e 19, DPR 633/72 nel calcolo del pro-
 rata d’indetraibilità IVA di cui al combinato disposto degli artt. 19, co. 5, e
 19 bis DPR 633/72.

 
 <prem ID="A2" T="L" S="Princ" SUP="A3">L’indetraibilita dell'IVA sugli acquisti da parte di chi ha effettuato una
 prestazione esentata, generando un’IVA occulta sul consumatore finale,
 sarebbe a suo dire lesiva dei principi sanciti dagli artt. 3, 10, 23, 35, 53 della
 Costituzione Italiana.</prem><prem ID="A3" T="L" S="Rule"> L’art. 10 DPR 633/72 fornisce un elenco tassativo
 delle operazioni esenti dall’imposta IVA e al comma 1 n. 18 sono
 contemplate “le prestazioni sanitarie di diagnosi, cura e riabilitazione rese
 alla persona nell’esercizio delle professioni e arti sanitarie soggette a
 vigilanza...”.</prem>

 <prem ID="A4" T="L" S="Rule" SUP="A2|A5">Le prestazioni sanitarie rese dal contribuente rientrano tre le operazioni
 esenti: con il comma 2 dell’art. 19 DPR 633/72 è stato introdotto il principio
 secondo cui non è detraibile l'IVA relativa all’acquisto di beni e servizi che
 riguardano operazioni esenti.</prem>

 <prem ID="A5" T="L" S="Rule" SUP="A6">Infatti la norma dispone che non è detraibile l’imposta relativa
 all’acquisto di beni e servizi afferenti operazioni esenti, ponendo dunque
 un’eccezione al generale principio del diritto alla detrazione dell’imposta
 assolta dal contribuente sui beni e servizi acquistati nell’esercizio
 dell’impresa, arte o professione.</prem> <prem ID="A6" T="L" S="Itpr">Il legislatore tributario, a fronte del
 principio generale, ha tuttavia previsto l’indetraibilità dell'IVA relativa ad
 alcuni costi, individuati espressamente come deroghe al principio.</prem>

 <prem ID="A7" T="L" S="Rule" SUP="A8|A9">Pertanto, ai fini del riconoscimento della detraibilità dell’IVA sugli
 acquisti, è presupposto necessario che le operazioni effettuate siano da un
 lato agevolmente riconducibili all’oggetto dell’attività svolta dall’impresa o
 dal professionista, dall’altro, che non rientrino nelle ipotesi di deroga di cui
 al co. 2 dell’art. 19 in esame.</prem>

 <prem ID="A8" T="L" S="Rule|Princ">Nel successivo comma 5 dell’art. 19 viene stabilito il principio del pro
 rata, secondo il quale in presenza di attività imponibili e di attività esenti la
 detrazione non è disciplinata in base all’utilizzo concreto dei beni e dei
 Servizi acquistati, essendo invece prevista una percentuale forfettaria di
 detrazione che è applicata a tutti gli acquisti, calcolata con i criteri dettati dal
 successivo art. 19 bis.</prem>

 <prem ID="A9" T="L" S="Rule">Del resto, il comma 2 dell’art. 19 bis individua espressamente talune
 operazioni che non influenzano la percentuale di detraibilità e tra queste non
 rientrano le operazioni esenti di cui all’art. 10, co. 1 nn. 18 e 19.</prem>

 <prem ID="A10" T="L" S="Rule">L’art. 17 della Direttiva CEE del 17/05/1977 n. 388 disciplina “Origine
 e portata del diritto a deduzione”, escludendolo per gli acquisti di beni
 destinati ad attività esenti (come nel caso di specie).</prem>

 <prem ID="A11" T="L" S="Rule">L’appellante ritiene che tali acquisti dovrebbero essere necessariamente
 esenti e contesta l’inserimento delle prestazioni sanitarie tra quelle che
 concorrono alla determinazione del pro-rata di indetraibilita dell’IVA perché 
 ciò sarebbe in contrasto con l’art. 17, co. 2 lett. a), della Direttiva CEE n.
 388/77, in cui sarebbe chiaramente rinvenibile la finalità del legislatore
 comunitario di rendere l'IVA un’imposta neutra che gravi esclusivamente
 sul consumatore finale.</prem>

 <prem ID="A12" T="L" SUP="A11" S="Itpr">Se così fosse il citato art. 17 conterebbe disposizioni inapplicabili: un
 problema di deducibilità dell’IVA assolta su acquisti destinati ad attività
 esenti neanche si porrebbe, in quanto gli stessi acquisti dovrebbero essere
 necessariamente esenti, secondo la tesi dell’appellante.</prem>

 <prem ID="A13" T="L" S="Prec" ATT="A12">La Corte di Giustizia delle Comunità Europee ha affermato viceversa
 che “il sistema delle detrazioni è inteso ad esonerare interamente
 l’imprenditore dall’IVA dovuta o pagata nell’ambito di tutte le attività
 economiche purchè queste siano, in linea di principio, di per sè soggette
 all’IVA”, e solo in casi eccezionali espressamente previsti “il soggetto
 passivo il quale... effettui operazioni esenti ... gode anch’esso ... del diritto
 a detrarre l’IVA se ha utilizzato beni e servizi a monte in quanto necessari ai
 fini delle dette operazioni esenti (Corte di Giustizia, sentenza 8.6.2000 in
 causa C — 98/98, punto 19).</prem>

 <prem ID="A14" T="L" S="Prec" ATT="A12">Anche la Corte di Cassazione con la sentenza n. 10491 del 03/07/2003
 ha precisato che: “In tema di Iva, ai sensi dell’art. 17 della sesta direttiva del
 Consiglio CEE del 17 maggio 1977, n. 77/388/CEE, come interpretato dalla
 giurisprudenza della Corte di Giustizia ed immediatamente applicabile
 nell’ordinamento interno, l’inerenza dell’attività all’oggetto dell’impresa
 non è sufficiente per attribuire alla stessa il diritto alla detrazione
 dell’imposta dovuta o assolta — a monte — per acquisti di beni o di servizi
 effettuati per il successivo compimento di operazioni esenti”.</prem>

 <prem ID="A15" T="L" S="Rule">Dunque le disposizioni normative che fanno rientrare le operazioni
 esenti, e quindi anche le prestazioni sanitarie, nel calcolo del pro-rata di
 deducibilità, sono state emanate nel rispetto della normativa comunitaria in
 materia: l’art. 17 della Direttiva CEE n. 388 del 17/05/1977, al paragrafo 5,
 prevede che “Per quanto riguarda i beni ed i servizi utilizzati da un soggetto
 passivo sia per operazioni che danno diritto a deduzione di cui ai paragrafi
 2 e 3, sia per operazioni che non conferiscono tale diritto, la deduzione è
 ammessa soltanto per il pro-rata dell’imposta sul valore aggiunto relativo
 alla prima categoria di operazioni. Detto pro-rata é determinato ai sensi
 dell’articolo 19 per il complesso delle operazioni compiute dal soggetto
 passivo”.</prem>

 Secondo l’ Appellante il delineato meccanismo normativo, addossando
 in definitiva all’utente della prestazione sanitaria l’IVA pagata a monte dal
 professionista (il quale, non potendo recuperarla, la traspone nel costo della
 prestazione erogata), vanifica la finalità stessa della esenzione e viola il
 principio di neutralità del tributo per gli operatori economici intermediari.

 Pertanto ne chiede la rimessione alla Corte Costituzionale ed alla Corte
 di Giustizia Comunitaria.

 <prem ID="B2" T="L" S="Rule"> Sotto il primo profilo, va evidenziato che la esenzione delle cure
 mediche non trova alcuna copertura costituzionale negli articoli invocati a
 sostegno della richiesta di rinvio pregiudiziale (3, 10, 23, 35, 53 della
 Costituzione), mentre non sono stati evidenziati altri profili di contrasto,
 per cui la questione è in parte manifestamente infondata e in parte inammissibile
 per genericità.</prem>
 <prem ID="B3" T="L" S="Prec">Sotto il secondo profilo, la Corte di Giustizia CE si è già
 pronunciata (cfr. ordinanza 13. 12. 12. in causa C — 560/11, Sez. IV)
 escludendo che il meccanismo del pro-rata di indetraibilità dell’IVA
 contrasti i principi di neutralità e di gravame esclusivo sul consumatore
 finale.</prem>

 <prem ID="A16" T="L" S="Itpr">Quanto alla dedotta violazione del divieto di aiuti di Stato e del
 principio di non discriminazione tra operatori comunitari, non può
 assolutamente ritenersi che la applicabilità dell'IVA alle prestazioni sanitarie
 erogate, prevista in alcuni paesi comunitari, con diritto alla detrazione
 dell’imposta assolta sugli acquisti a monte delle stesse, integri ex sé un aiuto
 di Stato o trattamento di favore, a prescindere cioè da un completo esame e
 comparazione dei rispettivi trattamenti fiscali nelle legislazioni di settore dei
 diversi ordinamenti, soprattutto per quanto riguarda la eventuale deducibilità
 fiscale del corrispettivo della prestazione sanitaria (in Italia riconosciuta
 come è noto al 19%), anch’essa evidentemente in grado di incidere il costo
 netto della prestazione per il consumatore finale, non diversamente dal
 riversamento dell'IVA da parte del professionista (e, in ipotesi, di
 compensarlo in tutto o in parte).</prem>
 
 <prem ID="A17" T="L" S="Itpr">Invece, rispetto agli operatori pubblici interni, che vedono ripianate le
 perdite a carico del bilancio pubblico, l’argomento prova troppo, perché
 investe la stessa ammissibilità di un sistema di concorrenza tra soggetti
 privati e servizio pubblico non operante secondo criteri di pura economicità:
 la indetraibilità dell'IVA sugli acquisti rappresenta, infatti, per entrambi un
 costo (non diverso, ai fini della ripianabilità o meno delle perdite a carico del
 bilancio pubblico, dagli altri costi sostenuti), per cui non può ravvivarsi una
 discriminazione nella stessa diversità strutturale e funzionale dell’operatore
 concorrente (pubblico o privato), immanente a tutto l’ordinamento sanitario,
 discriminazione che investirebbe allora in radice la legittimità stessa della
 loro concorrenza nel settore, trascendendo 1 limiti della prospettazione del
 contribuente.</prem>

 <conc ID="B1" SUP="B2|B3"> Conclusivamente, previo rigetto delle richieste di rinvio pregiudiziale
 alla Corte Costituzionale ed alla Corte di Giustizia CE,</conc> 
 <conc ID="A1" SUP="A2|A4|A7|A15|A16|A17">l’appello deve essere
 respinto.</conc>

 Spese compensate, avuto riguardo alla complessità della questione ed
 al pregio degli scritti.
 

 PQM
 La CTR Emilia-Romagna, Sez. V, Bologna, respinge l'appello RGA 774/14.
 Compensa le spese.
 
 Bologna
 

 IL RELATORE 
 IL PRESIDENTE
 

</body>