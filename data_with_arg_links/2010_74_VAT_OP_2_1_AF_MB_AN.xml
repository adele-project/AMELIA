<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

	REG. GENERALE N° 1094/09
	SENTENZA N° 74/3/10

	LA COMMISSIONE TRIBUTARIA REGIONALE DI L'AQUILA 
	SEZIONE 3
	riunita con l'intervento dei Signori: 
		giu1 Presidente 
		giu2 Relatore
		giu3 Giudice
	
	

	ha emesso la seguente
	SENTENZA

	- sull' appello n° 1094/09
	depositato il DD/MM/2009
	- avverso la sentenza n° 63/04/2009
	emessa dalla Commissione Tributaria Provinciale di L'AQUILA
	contro: AGENZIA ENTRATE UFFICIO AVEZZANO

	proposto dal ricorrente:
	CE
	XXX

	difeso da:
	RF
	XXX

	Atti impugnati:
	AVVISO DI ACCERTAMENTO n° 877010100140 IVA+IRPEF+IRAP 2003


Con l’avviso di accertamento n°877010100140 notificato il DD MM 2008, l'Agenzia delle Entrate, Ufficio di Avezzano, accertava, nei riguardi del sig. CE, per l’anno 2003, compensi non contabilizzati pari ad € 107.862,45, con conseguenti maggiori imposte : IRPEF ( € 45.878,00) - addizionale Comunale e Regionale (€ 1.163,00) - IRAP (€ 4.253,00)- Iva ( € 21.148,00), oltre ad interessi e sanzioni.

L'avviso di accertamento aveva origine da una verifica fiscale della Guardia di Finanza di Avezzano del contribuente, che risultava svolgere attività di medico chirurgo specialista in medicina dello sport, con contratto di collaborazione presso la ASL n. 1 di Avezzano/Sulmona e la ASL n. 4 de L’Aquila; questi inoltre , risultava titolare di uno studio medico con sede presso la palestra NL, ubicata in Avezzano. Svolgeva poi attività professionale, sia nei riguardi dei frequentatori della palestra, che nei confronti dei giocatori di alcune società di calcio, rivestendo in un certo periodo la figura di dirigente e allenatore.

La G.di F. di Avezzano interpellava i beneficiari delle visite , rilevando che in molteplici casi vi erano state erogazioni di servizi, pagamento e mancata emissione delle ricevute fiscali.

Ciò comportava la determinazione induttiva del reddito, ricostruito in base alle movimentazioni bancarie.

In tale sede si evidenziavano versamenti per € 52.412,45 e prelievi per € 55.450,00 (foglio 36 del PVC) su vari conti dei quali il contribuente aveva disponibilita, definiti non adeguatamente documentati e giustificati, per cui , globalmente (€ 107.862,45 ), essi venivano considerati dall’Agenzia delle Entrate
di Avezzano compensi percepiti e da assoggettare ad imposte, ivi comprese Irap ed IVA.


	
		Il contribuente presentava quindi ricorso alla Tributaria Provinciale, depositando l’atto relativo in data DD/MM/2008, e facendo le seguenti considerazioni.

		- Motivazione errata ed illegittima; 
		difatti da un calcolo matematico basato sul tempo impiegato per singola visita medica e sulle entità delle visite derivanti dal presunto corrispettivo in nero, sarebbe necessario un impegno di lavoro giornaliero di circa 13 ore, oltre a quello da dedicare all’attivita con le ASL. Cosa priva di ogni fattibilità.

		- Esenzione dall’IVA delle prestazioni rese a terzi; 
		ciò ai sensi dell'art. 10 n. 18 del DPR 633/72.

		- Esenzione da IRAP della propria attività di lavoro autonomo;
		pur prescindendo dal lavoro svolto con le ASL, che va inquadrato come lavoro dipendente e, quindi, non soggetto alla detta imposta, anche quello dedicato al lavoro professionale andrebbe esentato dalla IRAP, posta l'assenza di una autonoma organizzazione che è alla base dell’applicazione dell'imposta.

		Entrando poi nel merito delle prestazioni rese, il contribuente evidenziava come queste non avessero mai comportato il rilascio di certificati di idoneità ad atleti, anche perchè non aveva titolo a rilasciare tali certificati, ma avessero come fine preservare i calciatori da eventuali problematiche di salute, 
		concludendo che cid era compatibile con le finalita dell’esenzione dall’IVA. Seguitava poi analizzando le varie movimentazioni dei conti correnti e proponendone delle giustificazioni.

		Concludeva chiedendo la nullità dell'avviso impugnato e la sospensione dell’esecuzione.

		L'Ufficio controdeduceva affermando che l'illegittimità dell'atto impugnato per motivazione errata o illegittima è da ritenersi inesistente, 
		posta la valida motivazione per relationem al P.V.C. della G. di F. di Avezzano notificato alla parte il DD.MM.2006 (sentenze della Corte di Cassazione n. 15524 e 6330); 
		pure legittimo è il ricorso alle motivazioni bancarie per la determinazione del reddito; procedimento previsto dagli art. 32 e 33 del DPR 600/73 ( per le imposte dirette ) e 51 del DPR 633/72 (per le imposte indirette).
		Le motivazioni dell'utilizzo del detto procedimento sono da imputare alle dichiarazioni delle persone interrogate che si sono espresse in senso contraddittorio. Sulle movimentazioni bancarie in entrata ed in uscita il contribuente ha dichiarato di non ricordare la provenienza , mentre per molti assegni sostiene trattarsi di restituzione di prestiti.

		L'Ufficio insisteva per l’assoggettamento delle prestazioni all’IVA 
		per il fatto che il ricorrente pur ricevendo compensi, non rilasciava le ricevute fiscali.

		Per quanto riguarda l’IRAP, l'Ufficio evidenziava che lo stesso ricorrente, nella compilazione del Modello Unico 2004, aveva sottoposto la propria attività alla detta imposizione, compilando il quadro IQ. 
		Chiedeva, pertanto, il rigetto del ricorso, 
		con vittoria delle spese di giudizio.
	

	
		La Commissione Tributaria Provinciale de L'Aquila, con la sentenza n. 63/04/09 accoglieva parzialmente il ricorso.

	Affermava difatti:
		- la valida motivazione per relationem dell’atto 
		vedendosi il contribuente notificato il connesso PVC in data DD.MM.2006;

		- la validità del procedimento adottato dalla Guardia di Finanza nel ricondurre in linea di principio i movimenti bancari a compensi non dichiarati;

		- l’inconferenza della presunzione per la quale i prelevamenti effettuati nei c/c bancari, e di cui il ricorrente non ha saputo dare analitiche giustificazioni, vadano considerati come corrispettivi evasi.
		Difatti nel caso presente si è in presenza di prestazione d’opera, e non di attività commerciale, ove i pagamenti non giustificati potrebbero far supporre operazioni occulte per l’acquisto e la successiva vendita di merce in evasione di imposta;

		- la necessità di analizzare nel merito se il contribuente sapesse dare giustificazione alle singole operazioni di versamento. 
		Qui, premesso che le stesse giustificazioni sono in genere poco circostanziate ( restituzione di prestiti e versamenti da parte del fratello ecc.), riteneva fondati e, quindi, non riconducibili a corrispettivi evasi, i seguenti versamenti: gli importi ricevuti dal sig. G, a titolo di acconti sulla vendita della casa (€ 8.440,00 ), gli assegni di € 8.000,00 e 6.347,00 ricevuti a fronte della vendita della vettura Peugeot intestata alla moglie.
		Sugli altri versamenti, il ricorrente non avrebbe dato concrete giustificazioni, dunque corrisponderebbero a corrispettivi evasi da sottoporre a tassazione.

		- l’esenzione dei compensi dall’IVA, 
		condividendo quanto rappresentato dal contribuente in merito alla natura degli stessi;

		- la spettanza dell’IRAP, 
		stante il fatto che la G.di F. di Avezzano ha constatato che il ricorrente, per l’espletamento della propria attività, complessa e diversificata, si è avvalso di una propria struttura organizzativa , senza la quale non avrebbe potuto operare. Circostanza riconosciuta dal ricorrente, che compilava il quadro IQ della dichiarazione dei redditi Mod. Unico.
	



	
		Il contribuente proponeva allora appello alla Commissione Tributaria Regionale, depositandolo in data DD.MM.2009, 
		ed argomentando:

		- errore nell'importo, da parte della Commissione Tributaria Provinciale che dichiarava “fondate sono le conclusioni dell'Ufficio che ha ritenuto, come compensi non dichiarati, i versamenti effettuati nei c/c bancari (52.412,00), di cui il titolare, non ha saputo dare valide motivazioni”;

		- giustificati e non riconducibli a compensi, i rapporti con LB, che configurano la restituzione di prestiti da parte di quest’ultimo;

		- improntati ad una logica non economica i rapporti di dazione da parte del fratello EC;

		- riconducibile ad un rapporto. tra la S.S. FC ed il signor DDG, l’importo di un assegno di euro 3.000,00.

		Insisteva inoltre nei rilievi riportati già in CTP, evidenziando movimenti a suo dire riferibili ad una pluralità di rapporti con varie società sportive 
		e sulla non assoggettabilità ad IRAP della propria attività.

		Nelle controdeduzioni del DD.MM.2009,che contenevano anche un appello accidentale, l'Ufficio contestava in particolare l’uso della prova testimoniale scritta, fatto dal contribuente 
		e l’opacità di tutta la gestione finanziaria 
		che comprendeva anche versamenti di assegni non intestati direttamente al prenditore ultimo.

		Nell’appello incidentale, inoltre, l'Ufficio argomentava quanto segue:

		- è l’art. 32 del DPR 600/73, nel comma 1° che prevede la possibilità per il fisco di qualificare i prelevamenti quali ricavi o compensi non dichiarati

		- La Corte di Giustizia Europea ha enunciato principi restrittivi, affermando che sono meritevoli di esenzione IVA soltanto le prestazioni che hanno come fine “la tutela e la cura della salute delle persone”; si argomentano che non sono esenti le consulenze o gli accertamenti legali che consentono di guadagnare pensioni, premi assicurativi, qualifiche di paternità o cause di servizio. 
		Essendo dubbie le descrizioni rilevate sulla fatture esaminate, si ritiene che esse debbano essere assoggettate ad IVA.

		Concludeva perciò l’Ufficio chiedendo la parziale riforma della sentenza di primo grado con assimilazione ai compensi dei prelievi ed assoggettamento all’IVA degli stessi, e di rigettare l'appello del contribuente.
	

	SI OSSERVA

	
		<prem ID="G1" T="L|F" S="">Si premette che già nel PVC la Guardia di Finanza afferma che sono esenti da IVA le certificazioni di idoneità per attività sportiva, e che in tutta l'attività di accertamento della Guardia di Finanza non si sono ravvisate prestazioni delle tipologie soggette ad IVA richiamate dall’Ufficio e descritte nel PVC.</prem> <prem ID="G2" T="L" S="Itpr">La supposta vaghezza della parte descrittiva delle fatture rinvenute e controllate, che permette comunque di desumere l’erogazione di servizi esenti, non consente di ipotizzare che in altre fatture non emesse andassero enunciate diverse prestazioni; ci troviamo nella fattispecie della presunzione di secondo grado, non investite dalla natura di presunzione legale, tipica dell’assimilazione a reddito dei movimenti bancari per i quali non si verifichino le esimenti più sotto descritte, e comunque prive di presupposti logici.</prem>

		<prem ID="G3" T="L" S="Itpr" SUP="G2">La citata attività accertativa della G. di F. e, come si diceva, l’interpretazione della parte descrittiva delle fatture verificate alla luce della disamina delle pratiche esercitate dal contribuente, consente piuttosto di intendere, che le prestazioni non fatturate, e non individuate se non induttivamente, avessero piuttosto finalità assimilabili a quelle descritte dall’interrogazione dei soggetti beneficiari, ovvero di tutela della salute degli atleti.</prem> 
		<conc ID="G4" SUP="G1|G3">Si conferma pertanto l’esenzione da IVA statuita dai primi giudici.</conc>

		<prem ID="H1" T="L" S="Rule">Anche per motivi affini, ovvero per la natura dell'attività così come si rivela nel PVC, inoltre, va confermato che nel caso specifico gli importi prelevati non vanno computati ad incremento dei compensi, poiché recita il comma 1° dell’art. 32 DPR 600 “I dati ed elementi attinenti ai rapporti ed alle operazioni acquisiti e rilevati rispettivamente a norma del nume dell’articolo 33, secondo e terzo comma, sono posti a bis) rettifiche e degli accertamenti previsti dagli artt. 38, 39, 40 e 41 se il contribuente non dimostra che ne ha tenuto conto per la determinazione del reddito soggetto ad imposta o che non hanno rilevanza allo stesso fine; alle stesse condizioni sono altresì posti come ricavi o compensi a base delle stesse rettifiche ed accertamenti, se il contribuente non ne indica il soggetto beneficiario e sempreché non risultino dalle scritture contabili, i prelevamenti o gli importi riscossi nell’ambito dei predetti rapporti od operazioni”.</prem>

		<prem ID="H2" T="F" SUP="H1">Nel caso in specie il contribuente dimostra, con la specificità della propria attività di prestatore di servizi, come del resto descritta e non smentita negli atti, anche quelli connessi all’avviso impugnato, che i prelevamenti non hanno significativa rilevanza al fine dell'incremento del reddito imponibile, avvalorando quanto affermato dai primi giudici:</prem> 
		<conc ID="H3" SUP="H1|H2">i costi da occultare sarebbero quelli delle merci da rivendere in evasione, e non quelli di altro genere, che configurano peraltro, in genere, situazioni di deducibilità.</conc>

		L'appello dell'Ufficio va quindi respinto.

		<conc ID="I2" SUP="I1">Per quanto riguarda l’appello del contribuente:

		- In primo luogo si ritiene di accogliere l’istanza di rettifica dell’errore materiale contenuto nella sentenza:</conc> 
		<prem ID="I1" T="F">il PVC per l’anno 2003 espone maggiori compensi ( differenza tra rilevati e dichiarati) pari ad euro 50.167,13, e non 52.412,00, come si legge in un dubbio passaggio dell'avviso di accertamento, il quale peraltro si conclude con la statuizione matematicamente corretta che il maggiore importo accertato sarebbe di euro 105.617,00. Da tale importo peraltro vanno dedotti gli importi dei prelievi e dei movimenti riconducibili al signor G ed alla cessione della vettura, così come affermato dai primi giudici.</prem>

		- <conc ID="J9" SUP="J1|J5|J6|J8">In secondo luogo, da rigettare, le residuali eccezioni difatti così come affermato dalla Commissione Provinciale, sulla riconducibilità a reddito delle movimentazioni del conto corrente del contribuente accertato a norma dell'articolo 32 del DPR 600 vige una presunzione legale, che ribalta sul contribuente l’onere della prova.</conc>

		<prem ID="J1" T="L" SFF="J2|J3|J3bis|J4">A prescindere dalla natura di prova testimoniale scritta delle dichiarazioni allegate al ricorso dal contribuente (quali quelle del signor B), che le rendono invalide, o al più assimilabili ad indizi in questo contesto, occorre osservare, nel merito, che in buona sostanza il contribuente non presenta prove documentali di certa ed univoca interpretazione.</prem>

		<prem ID="J2" T="F">Ad esempio pur affermando che i propri rapporti con il fratello non sono improntati a motivazioni di carattere economico, non documenta, se non con generiche enunciazioni di principio, quale fosse la ratio degli scambi che con lo stesso intervenivano, senza neppure chiarire per quale motivo fosse coinvolto nei movimenti patrimoniali allo stesso riferibili in occasione di cessioni di immobili.</prem>

		<prem ID="J3" T="F">Allo stesso modo il ricorrente afferma che una somma pari ad euro 3.000,00 transitata su conti correnti di propria disponibilità, fosse in realtà riferibile alla S.S. F. Resta inteso che il passaggio di denaro su un conto di disponibilità comune non è certo atto a fare chiarezza, tanto da farne dubitare la destinazione asserita, o, in via gradata, a far dubitare una semplice identità numerica tra quanto destinato alla S.S. F ed il contribuente.</prem><prem ID="J3bis" T="L|F"> Ovviamente tanto basta a destituire di valore probatorio l’annessa fattura prodotta.</prem>

		<prem ID="J4" T="F">Pure tutti gli altri elementi dedotti (ad esempio la ricostruzione del reddito basata su ipotesi aleatorie riguardo i tempi residui e il valore delle prestazioni), valutati nel merito, appaiono inefficaci nel destituire di presunzione legale.</prem>

		<prem ID="J5" T="L" S="Prec">Per quanto riguarda la assoggettabilità del reddito all'IRAP, ampia giurisprudenza (ad esempio Cass. 16 febbraio 2007 n. 3674; 16 febbraio 2007 n. 3675) ritiene che quando il professionista si avvalga di un’organizzazione di beni strumentali o lavoro altrui che potenzi l’attività intellettuale del singolo, il valore aggiunto che costituisce oggetto dell’imposizione deve derivare dal supporto fornito all’attivita del professionista dalla presenza di una struttura riferibile alla combinazione di fattori produttivi, funzionale all'attività del titolare.</prem>

		<prem ID="J6" T="L" S="Prec">Ed inoltre il requisito della autonoma organizzazione ricorre quando il contribuente che eserciti attività di lavoro autonomo: a) sia, sotto qualsiasi forma, responsabile dell’organizzazione, e non sia quindi inserito in strutture organizzative riferibili ad altrui responsabilità ed interesse; oppure b) impieghi beni strumentali eccedenti le quantità che, secondo l’id quod plerumque accidit, costituiscono nell’attualita il minimo indispensabile per l'esercizio dell'attività anche in assenza di organizzazione, o si avvalga in modo non occasionale di lavoro altrui (cfr. Cass. 16 febbraio 2007 n. 3676; 26 maggio 2009 n. 12111).</prem>

		<prem ID="J7" T="F">Nel caso in specie l’attività veniva svolta usualmente attraverso un’organizzazione piuttosto articolata, perchè preposta a consentire la complessità e diversificazione dei servizi erogati, come già osservano i primi giudici. Difatti secondo quanto riportato nel PVC, l’attività poteva essere svolta anche in alcune situazioni, come sui campi da gioco, senza il supporto dell’organizzazione, ed in altre, come in palestra con l'ausilio della stessa; si deve dunque ipotizzare che la medesima concorresse a generare un quid economico aggiuntivo, che può essere soggetto ad IRAP.</prem> <prem ID="J8" T="L" S="Prec" SUP="J7">Dunque l’evidenziazione della complessità e della diversificazione dei livelli di servizio, pur nella omogeneità della funzione, nella sentenza di primo grado sottende l'aderenza alla massima “...proprio in relazione alla attività di medico, .. è insufficiente la motivazione laddove enumera i beni strumentali utilizzati dal contribuente ma non spiega per quale ragione li ritenga eccedenti la normale dotazione necessaria per l'esercizio della professione” (cfr. Cass. 14 aprile 2009, n. 8826).</prem>
	

	PQM

		La sezione pronunciando sull’appello proposto dal contribuente e dall'Ufficio avverso la sentenza 63/04/2009 emanata dalla Commissione Tributaria Provinciale de L'Aquila così provvede:

		Accoglie parzialmente l’appello del contribuente, limitatamente alla correzione dell'errore materiale, 
		respinge l’appello dell'Ufficio.

		Spese compensate.

		
			Così deciso nella Camera di Consiglio del DD/MM/2010
			L'Aquila
		

		Il Relatore
		Il Presidente
	
</body>