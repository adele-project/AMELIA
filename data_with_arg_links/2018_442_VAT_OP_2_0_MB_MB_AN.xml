<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

 LA COMMISSIONE TRIBUTARIA REGIONALE
 DI VENETO SEZIONE 5

 riunita con l'intervento dei Signori:
 giu1 Presidente
 giu2 Relatore
 giu3 Giudice
 
 ha emesso la seguente
 sentenza

 - sull'appello n. 689/2017
 depositato il DD/MM/2017

 - avverso la pronuncia sentenza n. 724/2016 Sez:4 emessa dalla Commissione
 Tributaria Provinciale di PADOVA

 contro:
 AG. ENTRATE DIREZIONE PROVINCIALE PADOVA
 VIA S. FIDENZIO 2 35128

 proposto dall'appellante:
 EPS SRL
 XXX

 difeso da:
 TC
 XXX

 Atti impugnati:
 AVVISO DI ACCERTAMENTO n° T6S030801045/2015 IVA-ALTRO 2009
 AVVISO DI ACCERTAMENTO n° T6S030801084/2015 IVA-ALTRO 2010
 AVVISO DI ACCERTAMENTO n° T6S030801086/2015 IVA-ALTRO 2011

 REG.GENERALE N° 689/2017


FATTO E SVOLGIMENTO DEL RAPPORTO
CONTENZIOSO

La società EPS SRL veniva raggiunta, a seguito di attività investigativa della DRE nei confronti della BB Srl, da una serie di avvisi di
accertamento relativi agli anni d'imposta 2009, 2010 e 2011 con i quali le veniva contestata la deduzione dell'IVA per le fatture emesse dalla succitata società.

Gli accertamenti di cui sopra traevano origine dal fatto che la BB, negli anni in questione, era considerata società interposta tra una serie di cartiere che acquistavano tutte la merce solo da un'unica società di diritto austriaco.
Secondo l'Amministrazione gli acquisti di granella di plastica avvenivano in Italia, passavano successivamente in un magazzino austriaco, posto poco oltre il confine, e successivamente andavano a società cartiere che vendevano tutta la merce alla BIBI che la rivendeva senza che detta merce transitasse per i propri magazzini.



 
 Avverso i predetti avvisi presentava tempestivo e rituale ricorso l'EP eccependo sia in via pregiudiziale che in diritto che in fatto.

 Si costituiva l'amministrazione che cercava di contrastare quanto dedotto da
 controparte.
 

 
 La Commissione adita, con ridotta motivazione, respingeva i ricorsi riuniti.
 



 
 La società presentava appello
 e riproponeva quasi totalmente le proprie lagnanze che possono essere così riassunte:
 1) Nullità degli avvisi di accertamento per inosservanza del termine dilatorio di 60 gg decorrente dalla consegna del verbale contenente la contestazione degli illeciti. Mancato contraddittorio endoprocedimentale.
 2) Illegittimità degli avvisi impugnati per difetto di motivazione 
 non essendo stato allegato il pvc a carico della BB.
 3) Illegittimità degli accertamenti impugnati per violazione dell'onere della prova spettante all'Ufficio per quanto attiene ai fatti costitutivi della pretesa tributaria.
 4) Illegittimità della pretesa tributaria — violazione dell'art. 19 DPR 633/1972 (principio di neutralità dell'IVA — la BB Ha versato l'IVA che l'appellante ha poi detratto). Buona fede ed affidamento negoziale dalla EP...

 Si costituiva l'Agenzia delle Entrate che ribadiva come:
 A) Nel caso concreto non fosse necessario attendere il termine dei 60 gg e che comunque l'avvisata non abbia mai dimostrato che un'eventuale attesa avrebbe consentito alla contribuente di dimostrare e modificare l'orientamento assunto.
 B) Negli avvisi di accertamento sono esposti i fatti essenziali e, comunque, nell'incontro preventivo la parte non ha chiesto di conoscere l'intera documentazione.
 C) Una volta dimostrato, anche attraverso indizi, il fatto costitutivo della violazione l'onere della prova contraria spetta al contribuente.
 D) Nel caso concreto è dimostrato che la parte contribuente non poteva ignorare che il fornitore della merce non fosse la BB
 

 La Commissione, oggi riunita per risolvere il caso sottoposto alla propria attenzione, sentite le, parti che si rifanno sostanzialmente a quanto già dedotto e presente in atti, presa attenta visione della documentazione riversata nel fascicolo di causa 
 <conc ID="A1" SUP="A3|A4|A5|A9">decide di confermare l'appellata decisione.</conc>

 Difatti:
 Punto 1)

 <prem ID="A2" T="F">Agli atti è presente il “Processo Verbale di Contraddittorio” nel quale l'Ufficio
 comunica alla società di avere preso in esame tutte le fatture emesse nei suoi
 confronti dalla BB e di considerarle soggettivamente inesistenti in base al
 pvc emesso nel 2013 a carico di quest'ultima. A fronte di detta
 comunicazione la ditta contribuente non chiede di mettere a verbale alcunché.</prem>
 <prem ID="A3" T="L" S="Prec" SUP="A2">Inoltre l'ormai consolidata giurisprudenza, sia della Corte di Giustizia Europea,
 sia della Corte di Cassazione ritengono necessario il contraddittorio
 endoprocedimentale soltanto nel caso in cui sia dimostrato che il suo
 intervento avrebbe ‘potuto comportare un diverso sostanziale evolversi della
 questione e, visto anche l'esito del primo grado di giudizio, ciò sembra non
 essere il caso.</prem>

 
 Punto 2)

 <prem ID="A4" T="F">Nell'avviso di accertamento e nel confronto avvenuto con l'Ufficio
 antecedentemente all'emissione degli avvisi di accertamento la parte è stata
 messa a conoscenza dei fatti essenziali e motivazionali della pretesa
 tributaria: la BB era società interposta tra le cartiere e la ditta austriaca reale
 cedente. Inoltre la più che puntuale difesa ha dimostrato che la parte era ben
 a conoscenza di quanto le viene contestato.</prem>

 
 Punto 3)

 <prem ID="A5" T="L" S="Princ">Per quanto attiene all'onere della prova spetta all'Ufficio dimostrare, anche
 solo in base ad indizi, pur che gravi precisi e concordanti, l'esistenza del fatto
 costitutivo della pretesa, mentre, in questo caso, è onere del contribuente dare
 piena dimostrazione della propria buona fede e dell'impossibilità di rendersi
 conto di essere coinvolto nella frode avendo agito con la dovuta diligenza.</prem>

 
 Punto 4)

 <prem ID="A6" T="F">L'Ufficio ha dimostrato che la frode era così organizzata la IH
 (riconducibile tramite trust a DCL) acquistava in Italia la granella
 di plastica, la faceva pervenire in Austria presso un magazzino posto poco
 oltre la frontiera, e la vendeva a cartiere, che non versavano l'imposta, e che
 rivendevano la merce alla BB, che senza neppure riceverla la rivendeva. In
 questa fase era ancora il DCL a seguire direttamente la merce
 verse l'approdo finale.</prem> <prem ID="A7" T="F">Secondo i verificatori il trasporto, per gli anni in
 questione, veniva effettuato principalmente dalla DZI il quale, pur
 avendo come formale destinazione la sede della società C, veniva
 contattato dal DC il quale lo informava della destinazione effettiva
 della merce. Veniva, quindi, fissato un appuntamento nel quale il vettore
 riceveva i documenti di trasporto “corretti”.</prem>

 <prem ID="A8" T="F">Ora è anche da osservare che la BB aveva come amministratore il D
 CL, mentre, amministratore della EP. era il figlio F.
 Secondo la competente autorità austriaca anche il DC F sarebbe
 cointeressato con il padre nella proprietà della società austriaca, tuttavia con
 nota del 2016 il DC F disconosceva l'autenticità della firma
 apposta negli atti di cui sopra.</prem>

 <prem ID="A9" T="F" SUP="A6|A7|A8">Diviene a questo punto difficile, se non irrealistico, affermare l'impossibilità di
 conoscere le vere origini delle operazioni stante il fatto che il trasportatore era
 quasi sempre il medesimo e che questi era a conoscenza del percorso solo
 cartolare della granella, mentre la compravendita effettiva avveniva nell'ambito
 familiare (DC L (ditta austriaca) — C - DC
 L (BB) - DC F (EP.).</prem>

 Da quanto sopra esposto appare di tutta evidenza l'inconsistenza delle argomentazioni difensive.

 Per quanto attiene alle spese, esse sono poste a carico della parte soccombente e liquidate in € 10.000,00.
 

 P.Q.M

 Respinge l'appello e conferma la piena validità degli avvisi di accertamento contestati.

 Spese come da motivazione

 Venezia DD MM 2018

 Il Presidente
 Il Relatore Estensore 
 

</body>