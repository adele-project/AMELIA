<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

REG.GENERALE
N° 2853/09

LA COMMISSIONE TRIBUTARIA REGIONALE
DI FIRENZE SEZ.STACCATA DI LIVORNO SEZIONE 23

riunita con l'intervento dei Signori:
 giu1 Presidente
 giu2 Relatore
 giu3 Giudice

ha emesso la seguente
SENTENZA

- sull'appello n° 2853/09

- avverso la sentenza n. 3793/5/89
emessa dalla Commissione Tributaria Provinciale di LIVORNO

proposto dall'ufficio: AG.ENTRATE DIR. PROVIN. UFF. CONTROLLI LIVORNO

controparte:
DA SPA
GIA' LC SRL
XXX

difeso da:
ML
DR
XXX

Atti impugnati:
AVVISO DI RETTIFICA n° 810034/1989 I.V.A. 1987


Con avviso di rettifica n. 810034 notificato il 31 maggio1989 alla Società LC s.r.l., oggi DA s.p.a., l'Ufficio IVA di Livorno rettificava la dichiarazione IVA presentata dalla società per l’anno 1987 chiedendo il pagamento dell’imposta relativa ad una serie di fatture che la stessa società aveva ritenuto esenti, emesse nei confronti di società di leasing e commerciali per la riparazione, manutenzione e movimentazione dei containers. L’avviso constava della seguente motivazione: "dall’esame delle fatture non risulta che i servizi resi siano attinenti a contenitori che costituiscono o sono destinati a costituire dotazioni di bordo o che comunque si trovino in condizione doganale di transito, importazione temporanea o esportazione". L’ Ufficio applicava anche le sanzioni per irregolare fatturazione e per dichiarazione infedele.

 
 La società impugnava l’avviso dinanzi alla Commissione Tributaria di primo grado di Livorno 
 sollevando le seguenti questioni: a) difetto di motivazione; 
 b) esistenza dei requisiti di cui agli artt. 7, 8, 8 bis e 9 del D.P.R. 26 ottobre 1972 n.633; 
 c) disapplicazione delle sanzioni per l’obiettiva incertezza della norma.

 L’Ufficio si costituiva difendendo la legittimità del suo operato.
 

 
 L’adita Commissione accoglieva il ricorso affermando l’applicabilità dell’esenzione prevista dall’art. 8 bis.
 
L’Ufficio proponeva appello alla Commissione Tributaria di secondo grado di Livorno riproponendo, a sostegno della sua tesi, le motivazioni dell’avviso di rettifica. La parte privata resisteva con atto di costituzione e appello incidentale deducendo tutti i motivi già proposti in primo grado, ivi inclusi quelli non esaminati in quella sede.

Il procedimento di appello si concludeva con la conferma della sentenza impugnata.

L’Ufficio proponeva allora ricorso alla Commissione Tributaria Centrale ivi sostenendo le ragioni addotte fin dall’inizio della contesa. La parte privata resisteva con comparsa di costituzione e appello incidentale, affidando la propria difesa alle medesime argomentazioni già addotte nei precedenti gradi di giudizio.

La Commissione Tributaria Centrale accoglieva l’appello dell’Ufficio ritenendo non applicabile l'esenzione ex art. 8 bis perché il contribuente non aveva dimostrato che i containers erano dotazioni di bordo.
La Società proponeva ricorso per la cassazione delle sentenza della Commissione Tributaria Centrale.
In questo grado del giudizio l’ Agenzia delle Entrate non si costituiva.
La S.C. di Cassazione, con sentenza n. 25202/09, ha disposto la cassazione della sentenza n. 52/07, con rinvio alla Commissione Tributaria Regionale di Firenze, Sezione distaccata di Livorno.
I motivi di cassazione n.i 5 e 6 accolti dalla Corte erano i seguenti: 
a) omessa pronuncia in ordine alla spettanza dell’esenzione ex art. 9 D.P.R. n. 633/73;
b) omessa pronuncia sulla richiesta di disapplicazione delle sanzioni per situazione di obiettiva
incertezza sulla portata e sull’ambito di applicazione delle disposizioni alle quali le violazioni contestate si riferivano.



 
 La parte privata, con rituale atto di riassunzione depositato in Segreteria il DD MM 2011, sottopone la questione a questo Collegio.

 L’Agenzia delle Entrate si è costituita con foglio di controdeduzioni depositato il
 DD/MM/2011.
 

 
 Il ricorso è chiamato, per la discussione, alla pubblica udienza del DD MM 2013.

 Questo Collegio, sentiti i procuratori delle parti, trattiene la causa in decisione.
 Osserva preliminarmente che il contribuente ebbe a chiedere l’esenzione per alcune fatture ai sensi dell’art. 9 del D.P.R. n.633/72 
 mentre per altre fatture l’agevolazione era chiesta ai sensi dell’art. 8 bis lett. e) dello stesso D.P.R.. 
 
 Sulla non applicabilità dell’art. 8 bis si sono definitivamente pronunciate sia la Commissione Tributaria Centrale che la S.C. di Cassazione, affermando che il Contribuente non ha provato l’esistenza dei presupposti di fatto per detto beneficio.

 <prem ID="A1" T="F">In questa sede, come disposto dalla Sentenza di rinvio, va valutata l’applicabilità dell’esenzione ex art.9.</prem>

 <prem ID="A2" T="L" S="Itpr">Ritiene il Collegio che anche per ottenere questo beneficio, gravi sul contribuente l’onere di fornire la prova dell’esistenza dei requisiti per fruirne.</prem>

 <prem ID="A3" T="F">Dall’esame della documentazione in atti il Collegio trae la convinzione che il contribuente non abbia fornito la prova necessaria. I containers, infatti, non erano muniti di segni distintivi indelebili o apposti su targhe inamovibili indicanti il nome del proprietario o di chi ne ha la gestione permanente. Le fatture recavano soltanto l’indicazione del contrassegno identificativo dei containers ed era omesso qualsiasi riferimento alla proprietà degli stessi.</prem>

 <conc ID="A4" SUP="A1|A2|A3">L’omessa ottemperanza all’onere della prova induce ad escludere l’applicabilità dell’esenzione ex art. 9 D.P.R. n. 633/72.</conc>

 Quanto alla domanda di disapplicazione delle sanzioni, questo Collegio, pur fermo nella propria interpretazione delle norme di riferimento, non può non riconoscere che la normativa offre spazi di obiettiva incertezza interpretativa.

 La stessa incertezza, che ha dato origine alla annosa contesa che ne occupa, giustifica una decisione in tema di spese processuali che non penalizzi nessuna della parti in causa,
 Vi era infatti ragione sufficiente per giungere alla definizione delle questione dinanzi al Giudice di legittimità.
 

La Commissione Tributaria Regionale di Firenze, Sezione distaccata di Livorno,
 P.Q.M.
 Dichiara non spettanti ex art. 8 bis e art.9 D.P.R. 26/10/72 n. 633 le esenzioni richieste dal contribuente. Dispone la disapplicazione delle sanzioni.

 Per le ragioni di cui in motivazione dispone la compensazione delle spese di tutti i gradi di giudizio.

 Così deciso in Livorno il DD MM 2013

 Il Presidente Dott. giu1
 Il Relatore Avv. giu2
 

</body>