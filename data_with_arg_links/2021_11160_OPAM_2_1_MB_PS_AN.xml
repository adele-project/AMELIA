<?xml version='1.0' encoding='utf8'?>
<body>
REPUBBLICA ITALIANA
IN NOME DEL POPOLO ITALIANO

REG.GENERALE
N° 1105/2018

LA COMMISSIONE TRIBUTARIA REGIONALE 
SEZIONE N° 10

riunita con l'intervento dei Signori:
 giu1 Presidente
 giu2 Relatore
 giu3 Giudice

ha emesso la seguente
SENTENZA

- sull'appello n. 1105/2018
depositato il DD/MM/2018

- avverso la pronuncia sentenza n. 4469/2017 Sez:2 emessa dalla Commissione
Tributaria Provinciale di MESSINA

contro:
MSRL 
XXX

difeso da:
SM
XXX

proposto dall'appellante:
AG. ENTRATE DIREZIONE PROVINCIALE MESSINA
XXX

Atti impugnati:

AVVISO DI ACCERTAMENTO n° TYX03F101445/2014 IRES-ALTRO 2011
AVVISO DI ACCERTAMENTO n° TYX03F101445/2014 IVA-OP.IMPONIB. 2011
AVVISO DI ACCERTAMENTO n° TYX03F101445/2014 IRAP 2011


IN FATTO ED IN DIRITTO



 Con sentenza in data DD/MM/2017, la Commissione Tributaria Provinciale di Messina accoglieva il

 ricorso proposto dalla M S.R.L. avverso l’avviso di accertamento n. TYX03F101445/2014



 ritenendo nullo l'atto impugnato 
 per assenza di prova in ordine alla qualifica del firmatario dell'avviso


 e condannava l'Agenzia delle Entrate al pagamento delle spese di giudizio.




 Avverso tale decisione interponeva appello l'Agenzia delle Entrate chiedendone la riforma con ogni
 conseguenza di legge.
 Sosteneva la legittimità della delega e del proprio operato 
 lamentandosi della
 mancata declaratoria di interruzione del processo per l’intervenuto fallimento della società prima
 dell'udienza di discussione del ricorso in primo grado.

L'appellata non si costituiva.
Fissato il giudizio, la Commissione decideva come da dispositivo.

L'appello è fondato e va accolto.

 <conc ID="A1" SUP="A2">Preliminarmente va rilevato che l'eccezione dell’appellante in ordine alla mancata interruzione del
 giudizio di primo grado per l’intervenuto fallimento della M srl va rigettata</conc> 
 <prem ID="A2" T="L" S="Prec">in quanto la circostanza non è stata dichiarata dal curatore ( cfr. Cass. N. 5226/11 “La perdita della capacità
 processuale del fallito, a seguito della dichiarazione di fallimento, non è assoluta, ma relativa alla
 massa dei creditori, alla quale soltanto - e per essa al curatore - è consentito eccepirla, con la
 conseguenza che, se il curatore rimane inerte e il fallito agisce per proprio conto, la controparte non
 è legittimata a proporre l'eccezione, nè il giudice può rilevare d'ufficio il difetto di capacità, e
 il processo continua validamente tra le parti originarie, tra le quali soltanto avrà efficacia la sentenza
 finale .....” e, in senso conforme, Cass. N. 614/16 e 3558/20).</prem>

 <conc ID="B1" SUP="B2">Accoglimento merita, viceversa, la doglianza dell'Agenzia in ordine alla ritualità dell'avviso
 impugnato che risulta ritualmente sottoscritto da funzionario con la qualifica di capo area a ciò
 delegato</conc> 
 <prem ID="B2" T="L" S="Prec|Rule">(cfr. Cass. N. 8814/19, 5177/20 sulla irrilevanza dell'indicazione nominativa e sulla ritualità
 del conferimento di delega a funzionario della carriera direttiva pur se non dirigente ed, ancora, Cass.
 11013/19 così massimata “ La delega alla sottoscrizione dell'avviso di accertamento ad un funzionario
 diverso da quello istituzionalmente competente ex art. 42 del d.P.R. n. 600 del 1973 ha natura di
 delega di firma - e non di funzioni - poiché realizza un mero decentramento burocratico senza rilevanza
 esterna, restando l'atto firmato dal delegato imputabile all'organo delegante, con la conseguenza
 che, nell'ambito dell'organizzazione interna dell'ufficio, l'attuazione di detta delega di firma può
 avvenire anche mediante ordini di servizio, senza necessità di indicazione nominativa, essendo
 sufficiente l'individuazione della qualifica rivestita dall'impiegato delegato, la quale consente la
 successiva verifica della corrispondenza tra sottoscrittore e destinatario della delega stessa”).</prem>

L'accoglimento del motivo di appello suindicato, comporta la disamina dei vizi lamentati dalla
contribuente in primo grado.

 In merito alla sostenuta irritualità dell'atto impugnato,
 <conc ID="C1" SUP="C2|C3">si osserva che nell'avviso di intimazione è
 ritualmente indicato il responsabile del procedimento (GA) le cui funzioni sono stabilite
 dalla legge</conc> 
 <prem ID="C2" T="L" S="Prec|Rule">( cfr. Cass. N. 29652/19 “In tema di cartelle di pagamento, l'indicazione del responsabile
 del procedimento prevista a pena di nullità per quelle riferite ai ruoli consegnati agli agenti della
 riscossione a decorrere dal 1° giugno 2008 dall'art. 36, comma 4-ter, del d.l. n. 248 del 2007, conv.,
 con modif., in l. n. 31 del 2008, deve intendersi riferita alla persona responsabile del procedimento a
 prescindere dalla funzione apicale o meno dalla stessa effettivamente esercitata, essendo tale
 indicazione sufficiente ad assicurare la trasparenza dell'attività amministrativa, la piena informazione
 del cittadino nonché la garanzia del diritto di difesa”).</prem>

<prem ID="C3" T="F">L'atto, poi, è legittimo e sufficientemente motivato.</prem>

 
 <conc ID="D1" SUP="D2|D3">Anche l’assunta violazione dell’art. 7 L.n. 212/00 va rigettata</conc>
 <prem ID="D2" T="L|F" S="Prec|Rule"> in quanto il processo verbale è stato
 redatto alla presenza del legale rappresentante della società a cui veniva consegnata copia (cfr. Cass.
 N. 407/15 “ In tema di motivazione "per relationem" degli atti d'imposizione tributaria, l'art. 7,
 comma 1, della legge 27 luglio 2000, n. 212, nel prevedere che debba essere allegato all'atto
 dell'Amministrazione finanziaria ogni documento richiamato nella motivazione di esso, non trova
 applicazione per gli atti di cui il contribuente abbia già avuto integrale e legale conoscenza per effetto
 di precedente comunicazione.</prem><prem ID="D3" T="F"> (Nella specie, l'avviso di accertamento era stato motivato con
 riferimento ad un processo verbale di constatazione, precedentemente consegnato in copia previa
 sottoscrizione)".</prem>

 Quanto all’asserita inesistenza-nullità della relata di notificazione dell'avviso di accertamento 
 <conc ID="E1" SFF="E2"> si rileva che l'atto è stato ritualmente notificato a mani proprie del destinatario</conc> 
 <prem ID="E3" T="F">a nulla rilevando che la
 relata sia stata compilata su foglio separato perché in esso era riportato il numero dell'avviso di
 accertamento e quello di pagine da cui lo stesso era composto.</prem>

 <conc ID="F1" SUP="F3" SFF="F2">Nel merito le doglianze della M sono infondate e generiche in quanto</conc> 
 la stessa si limitava a sostenere l'illegittimita dell’accertamento 
 perché, a fronte della quantificazione di maggiori ricavi, 
 non si erano tenuti in alcun conto i costi necessari per produrli. 
 <prem ID="F2" T="F">Come detto, la doglianza è puramente assertiva in quanto la società non ha indicato alcuno dei costi che sostiene aver
 sopportato.</prem><prem ID="F3" T="F"> Al contrario, dal processo verbale di constatazione e dall’avviso di accertamento si
 evince che, all'esito di controlli incrociati e di risposte ai questionari inviati a clienti e fornitori, è
 emerso che la M aveva emesso e non contabilizzato fatture per un importo pari ad euro
 235.094,60 (con IVA pari ad euro 48.743,05) :circostanza, peraltro, incontestata dalla società.</prem>

Da ultimo si osserva che le sanzioni risultano ritualmente applicate perché, come detto, la M
dolosamente non ha contabilizzato fatture emesse.

Per quanto evidenziato , in accoglimento dell'appello, va riformata la sentenza impugnata con
rigetto del ricorso della contribuente. 
 La soccombenza comporta il pagamento delle spese del
 giudizio di primo grado che si liquidano in euro 3.100,00 (euro 1.500, per fase studio ed euro 1.600,00
 per fase decisionale) oltre accessori come per legge.
 Si dichiara l’irripetibilità delle spese di questo grado di giudizio stante la mancata costituzione in
 giudizio dell’appellata.

P.Q.M.
 Accoglie l'appello e, in riforma della sentenza impugnata, rigetta il ricorso 
 della contribuente 
 che condanna al pagamento delle spese di primo grado di giudizio che liquida in euro 3.100,00 oltre
 accessori come per legge; 
 dichiara l’irripetibilità delle spese di questo grado di giudizio.

 Messina lì DD/MM/2021
 Il Presidente giu1
 II giudice relatore giu2


</body>