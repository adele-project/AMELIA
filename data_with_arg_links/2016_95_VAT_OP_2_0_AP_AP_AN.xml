<?xml version='1.0' encoding='utf8'?>
<body>


REPUBBLICA ITALIANA
 IN NOME DEL POPOLO ITALIANO

 LA COMMISSIONE TRIBUTARIA REGIONALE DI TRIESTE SEZIONE 2
 riunita con l'intervento dei Signori:
 giu1 Presidente
 giu2 Relatore 
 giu3 Giudice
 
 ha emesso la seguente
 SENTENZA

 - sull'appello n. 108/2015
 depositato il DD/MM/2015

 - avverso la sentenza n. 290/2014 Sez:1. emessa dalla Commissione Tributaria Provinciale di PORDENONE
 contro:
 G SNC DI GR e C.
 XXX

 difeso da:
 PD
 XXX

 proposto dall'appellante:
 AG. ENTRATE DIR. PROVIN. UFF. CONTROLLI PORDENONE

 Atti impugnati:
 AVVISO DI ACCERTAMENTO n° TI702FM01188/2013 IVA-OP.NON IMP. 2008
 AVVISO DI ACCERTAMENTO n° TI702FM01189/2013 IVA-OP.NON IMP. 2009

 REG.GENERALE N° 108/2015

Fatto e Diritto:
 
 Il legale rappresentante della società “ G di GR and C.” con sede in XXX ha impugnato tempestivamente con ricorso n. 17/14 depositato il 24/1/2014, gli avvisi di accertamento n. 1I702FM01188/2013 e n. TI702FM01189/2013 emessi dall’ Agenzia delle Entrate — Direzione Provinciale di Pordenone che erano stati notificati alla società il 31/7/2013. 
 
 Con gli atti impugnati l'Ufficio Finanziario, ha contestato l’illegittima applicazione del regime di non imponibilità prevista dall’art. 72 del DPR 633/72 per le operazioni poste in essere dal contribuente e conseguentemente ha accertato per gli anni d’imposta 2008 e 2009 maggiore imposta IVA oltre interéssi e sanzioni.
 Nell’impugnazione la società ricorrente ha sostenuto l’illegittimità ed infondatezza
 dell’accertamento 
 in quanto l’attività di laboratorio fotografico per lo sviluppo e stampa svolta nello
 Stato a favore del personale militare e/o civile appartenente all’installazione militare americana di
 XXX andava correttamente applicato il regime di non imponibilità previsto dall’art. 72 del D.P.R.
 633/1972. 
 Pertanto, in conclusione ha chiesto:
 - in via principale - l’annullamento degli atti di accertamento con condanna dell’Ufficio alla rifusione delle spese di giudizio;

 - in via subordinata - dichiarazione di inapplicabilità delle sanzioni e degli interessi ai sensi dell’art. 10, comma 2, della Legge n. 212/2000 ovvero dell’art. 5 e 6 del D.Lgs. n. 472/97.

 L’Agenzia delle Entrate — Direzione Provinciale di Pordenone , si è regolarmente costituita in giudizio e nelle controdeduzioni depositate in data 12/2/2014 
 ha replicato puntualmente alle censure sollevate dal contribuente sostenendo la legittimità e correttezza dell’accertamento effettuato.
 Pertanto, in conclusione, ha chiesto il rigetto del ricorso 
 e la condanna della ricorrente alle spese di giudizio, maggiorate del 50% per la rifusione delle spese del procedimento di mediazione esperito preliminarmente senza esito.
 
 
 La Commissione Tributaria Provinciale di Pordenone, Sezione 1, esaminata la documentazione in atti ha ritenuto valide le ragioni del contribuente e, in accoglimento del ricorso, ha annullato gli avvisi di accertamento impugnati
 e condannato l’Ufficio alla rifusione delle spese di lite liquidate in € 1.500,00 oltre accessori di legge, 
 con sentenza n. 290/01/14 pronunciata il 13/11/2014, depositata il 16/12/2014.
 


 
 Avverso tale sentenza |’ Agenzia delle Entrate — Direzione Provinciale di Pordenone — Ufficio Legale, ha interposto tempestivo appello depositato il 26/2/2015 
 nel quale ha eccepito l’erroneità della decisione adottata dal giudice di prime cure e confermato la legittimità dei propri avvisi di accertamento. Nell’impugnazione l’appellante ha criticato la correttezza della decisione impugnata per i seguenti motivi: a) errata interpretazione e applicazione del disposto di cui all’art. 72 del DPR 633/1972; 
 b) omessa motivazione circa la sussistenza dei presupposti soggettivi ed oggettivi per estendere la non imponibilità ex art. 72 DPR 633/1972.

 Secondo l’Ufficio, la norma agevolativa è applicabile quando sussista un requisito soggettivo determinato dal rapporto diretto con il comando militare, il quale sopporti in prima persona il conseguente costo, ed oggettivo determinato dalla natura del rapporto e cioè che sia tale da rientrare nell’ambito del fine istituzionale dell’ Ente medesimo (il comando militare nella specie). Nel caso in esame tali requisiti non sussistono perché i costi dei servizi vengono sostenuti dai dipendenti.

 Pertanto, in conclusione ha chiesto la totale riforma della sentenza impugnata con conferma di legittimità e correttezza degli atti impositivi emessi e vittoria di spese per entrambi i gradi di giudizio.

 La S.n.C. “G di GR e C” di XXX , si è regolarmente costituita in giudizio
 e nelle controdeduzioni depositate in data 16/4/2015 ha replicato puntualmente alle censure
 sollevate dall’Ufficio nei confronti della sentenza impugnata, che considera inconferenti e prive di
 pregio giuridico. 
 La società appellata ha richiamato l’art.72, comma 3 n.2) del DPR 633/72 che
 equipara alle esportazioni di cui agli artt.8, 8 bis e 9 le operazioni effettuate nello Stato a favore dei
 comandi militari degli Stati membri, ai quartieri generali militari internazionali ed agli organismi
 sussidiari installati in Italia in esecuzione del trattato Nord-Atlantico, nell’esercizio delle proprie
 funzioni istituzionali ed ha fatto presente che i giudici di primo grado avevano accertato per il caso
 in esame la presenza dei presupposti per l’applicazione di tale norma. Inoltre ha fatto presente, che
 in relazione alla medesima fattispecie, per le precedenti annualità 2006 e 2007, questa CTR si è già
 espressa con la allegata sentenza n. 67/11/13 depositata il 24/4/2013 che ha respinto l’appello
 dell’ Ufficio confermando la sentenza di primo grado che aveva annullato gli atti di accertamento
 emessi in capo all’odierno appellato.
 Pertanto, in conclusione, ha chiesto:
 - in via principale, di respingere l’appello dell’Ufficio e confermare la sentenza impugnata 
 con vittoria di spese;
 - in via subordinata, di dichiarare l’inapplicabilità delle sanzioni e degli interessi ai sensi dell’art. 10, comma 2, della Legge 212/2000.
 
 
 
 <conc ID="A1" SUP="A6" REPH="A7"> Esaminata accuratamente la documentazione in atti la Commissione ritiene non meritevoli di accoglimento le censure mosse all’appellata sentenza di primo grado.</conc>

 
 <prem ID="A2" T="F"> La società G di XXX ha prestato i propri servizi a favore della base militare di XXX
 emettendo correttamente fatture intestate alla “Army and Air Force Excheange Service” di Vicenza
 in esecuzione di un contratto con la stessa sottoscritto in cui si impegnava a svolgere l’attività di
 sviluppo e stampa a favore del personale militare e non appartenente alla comunità dipendente della
 Base Americana di XXX.</prem>
 <prem ID="A3" T="L|F" S="Rule"> Sulle fatture pagate dall’AAFES è stato correttamente indicato che le
 operazioni fatturate rientrano nella previsione della norma agevolativa di cui all’art. 72 DPR
 633/72 secondo la quale le stesse sono considerate non imponibili agli effetti dell’IVA.</prem> 
 <prem ID="A4" T="L" S="Rule|Itpr"> Detto articolo equipara infatti alle esportazioni di cui agli artt. 8, 8 bis e 9 le operazioni effettuate nello Stato a favore dei comandi militari degli Stati membri, ai quartieri generali militari internazionali ed
 agli organismi sussidiarti installati in Italia in esecuzione del trattato Nord-Atlantico nell’esercizio
 delle proprie funzioni istituzionali e dichiara esplicitamente non soggette ad IVA le operazioni
 effettuate agli enti predetti nell’esercizio delle funzioni medesime.</prem>
 <prem ID="A5" T="L" S="Rule|Itpr"> Con la norma summenzionata è
 stata data applicazione ai principi contenuti nell’Accordo Quadro stipulato in conformità alla
 Convenzione tra gli stati Membri del Trattato Nord Atlantico sullo Statuto delle Forze Armate
 sottoscritto a Londra il 19/6/1951 e ratificata con Legge n. 1335 del 30/11/1955.</prem>
 <prem ID="A6" T="F" S="Rule|Itpr" SUP="A2|A3|A4|A5"> Essendo l’Army and Air Force Exchange Service l’ufficio attraverso il quale il Dipartimento della Difesa degli Stati Uniti gestisce tutti i servizi a favore del personale militare e civile che opera nelle basi all’estero, le forniture di beni e servizi a questo effettuate rientrano nella norma agevolativa in parola ed il richiamo all’art. 72 effettuato dalla società contribuente per giustificare la non applicabilità dell'IVA è dunque legittimo e corretto. </prem> 
 <conc ID="A7" SUP="A6" REPH="A1"> La sentenza di primo grado va pertanto confermata integralmente.</conc>
 Le spese di lite seguono la soccombenza e vengono liquidate come in dispositivo.
 
 P.Q. M.
 La Commissione, conferma la sentenza impugnata; 
 condanna |’ Agenzia appellante alla rifusione delle spese di lite, che liquida in € 1.000,00 (mille/00) oltre accessori di legge e IVA.

 
 Trieste,DD/MM/2016
 
 giu2
 giu1
 

</body>