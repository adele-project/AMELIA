<?xml version='1.0' encoding='utf8'?>
<body>


 
REPUBBLICA ITALIANA
IN NOME DEL POPOLO ITALIANO

REG.GENERALE
N° 1968/2014

LA COMMISSIONE TRIBUTARIA REGIONALE
DI BOLOGNA SEZIONE 12

riunita con l'intervento dei Signori:
 giu1 Presidente
 giu2 Relatore
 giu3 Giudice

ha emesso la seguente
SENTENZA

- sull'appello n. 1968/2014
depositato il DD/MM/2014

- avverso la sentenza n. 147/2014 Sez:2 
emessa dalla Commissione Tributaria Provinciale di
RAVENNA

contro:
AG. ENTRATE DIREZIONE PROVINCIALE RAVENNA

proposto dagli apppellanti:
DAG
XXX

difeso da:
A AVV. E
XXX

difeso da:
T AVV. G
XXX

Atti impugnati:
AVVISO DI ACCERTAMENTO n° THQ012100758/2012 IRPEF-ALTRO 2007
AVVISO DI ACCERTAMENTO n° THQ012100758/2012 IVA-OP.NON IMP. 2007


RITENUTO IN FATTO

La Commissione
osserva quanto segue.

SVOLGIMENTO DEL PROCESSO
Con il ricorso, RGR 692/12 il ricorrente impugnava l’avviso di accertamento sopra rubricato con il
quale l’Agenzia delle Entrate di Ravenna, provvedeva a rettificare i redditi dichiarati dal
contribuente ai fini IRPEF, IVA, IRAP ed altre imposte, per l’anno d’imposta 2007, come meglio
indicato nell’atto impositivo qui integralmente richiamato, redatto sulla scorta di un PVC, notificato
il 21.09.2011, a conclusione di una verifica fiscale espletata dalla Guardia di Finanza di Ravenna, al
fine di controllare l’esatto adempimento delle disposizioni contemplate nella normativa tributaria.
In particolare la GdF invitava, tra l’altro, il Sig. DAG a fornire tutti i documenti attinenti i
rapporti commerciali intercorsi con la ditta individuale TS con domicilio fiscale in
XXX relativamente agli anni d’imposta 2006 e 2007 al fine di verificarne la
veridicità. Alla luce degli elementi esaminati, la GdF riscontrava l’assoluta diversità tra le fatture
emesse dal TS e trasmesse dalla GdF di Borgo San Lorenzo e quelle rinvenute nella contabilità
del ricorrente. I verbalizzanti ritenevano quindi non inerente la fattura del TS e pertanto la non
deducibilità di costi per €26.670,00 e la non detraibilità dell'IVA per € 5.334,00 da ciò è scaturito
l'accertamento impugnato.



Il Ricorso:

Il ricorrente a propria difesa sosteneva:

 1)Contradditorietà ed indeterminatezza dell’accertamento: 
 L’A.d.E., secondo il contribuente,
 avrebbe ridotto l’avviso di accertamento a poche righe richiamando integralmente il controllo
 fiscale della GdF di Ravenna del 21 di settembre 2011. La GdF di Ravenna e l’AdE di Ravenna
 avrebbero taciuto le dichiarazioni contenute nel verbale redatto dalla GdF di Borgo San Lorenzo a
 carico del TS, il quale in tale sede ha dichiarato che le fatture sarebbero state corrispondenti al
 vero e “...confermo di avere eseguito tutte le prestazioni che ho fatturato e che corrispondono ai
 documenti che mi avete esibito...”, in riferimento al Sig. DAG il TS ha riferito “...ho
 concesso loro a noleggio un bobcat con retro scavatore, una ruspa tipo terna ed un furgone Daily. Io
 non ero possessore di tali mezzi ma me li facevo prestare. Il Daily da tale NG,
 dipendente della New York, mentre il bobcat mi veniva prestato da tale NM che aveva
 una propria impresa in Massalombarda...”;

 2)Violazione art.2 DPR 600//3 con riferimento all’art.7 L.211/2000 e art. 3 Legge n.241/1990
 violazione art.2697 cc. 
 il ricorrente ha eccepito in primo grado la nullità dell'accertamento
 per difetto di motivazione e per difetto di prova delle circostanze su cui si fonderebbe la pretesa
 tributaria. Il Sig. DAG si occupa di saldatura di opere di tubazioni e tutte le fatture ricevute
 nel 2007 sarebbero relativr a lavori eseguiti a tal fine come dimostrato dalle fatture emesse ai val
 clienti (segue elenco nel ricorso).

 Il contribuente concludeva chiedendo l’annullamento dell’atto impositivo
 con vittoria di spese.

 L’Agenzia delle Entrate, tempestivamente costituitasi precisava:

 1)sull’asserita contradditorietà ed indeterminatezza dell’accertamento, 
 L’ Ufficio precisava che le
 fatture del TS erano del tutto generiche non riconducibili al luogo e alle modalità di svolgimento
 dei lavori e del noleggio di beni strumentali. Il TS, faceva osservare l’Ufficio, nella propria
 dichiarazione precisava di non essere proprietario dei mezzi noleggiati.

 Rilevava l’Ufficio che il TS sarebbe stato un evasore totale e non avesse mai presentato un mod
 770 per compensi a terzi. La fattura del TS infatti non rispettava alcuno degli elementi previsti
 dall’art.21, comma 2, n.2 del DPR 633/1972 secondo cui fattura deve indicare “natura, qualità e
 quantità dei beni e dei servizi formanti oggetto dell’operazione “;

 2) sull’asserita violazione art.2 DPR 600/73 con riferimento all’art.7 L.211/2000 e art.3 Legge
 n.241/1990, violazione art. 2697: l'Ufficio ribadiva quanto già precisato al precedente punto 1) sul
 mancanza dei riscontri documentali di tutti i pagamenti effettuati e sulla veridicità del noleggio
 effettuato.

 L’Ufficio ha confrontato l’importo fatturato con i prelevamenti risultanti dagli estratti conto prodotti
 dal ricorrente, senza riscontrare alcuna coincidenza tra le somme prelevate dal conto e l’importo
 delle fatture, né con riferimento alle date dei prelievi, ne riguardo agli importi prelevati. Faceva
 inoltre osservare l’Ufficio che già all’epoca sussisteva l’obbligo per i pagamenti di fatture superiori
 ad € 10.000,00 di utilizzare assegni o bonifici, con espresso divieto di utilizzare i contanti, come nel
 caso di specie.



 La Commissione di prime cure ha respinto il ricorso
 

 ritenendo che a fronte dei precisi riscontri
 dell’agenzia il contribuente non sia stato in grado di produrre elementi fattuali a confutazione delle
 conclusioni cui giunge l’ufficio.






 Il contribuente afferma essere non motivata la sentenza 
 
 perché:
 la non perfezione formale dei documenti contabili sarebbe indice della loro genuinità;

 le affermazioni del TS non sarebbero state valutate nella parte in cui scagionano il contribuente,
 affermazioni che sarebbero contenute in altro pvc;

 esisterebbe una storicità delle fatture che dimostrerebbe la consuetudine dei rapporti tra il TS e il
 contribuente;

 la circostanza che il TS non fosse proprietario dei beni o non avesse alle proprie dipendenze
 personale sarebbe irrilevante;

 la attività di accertamento non sarebbe stata svolta in maniera completa tralasciando di indagare se
 le affermazioni fatte dal TS potessero avere riscontro nella realtà ad esempio nella parte che
 riguardava la disponibilità dei mezzi ottenuta dal TS da persone terze;

 la sentenza non avrebbe considerato che il contribuente era imprenditore che aveva operato nel
 periodo di riferimento eseguendo prestazioni vere e concrete. Ciò non farebbe comprendere perché
 non possa essere veritiero il fatto che il contribuente si sia avvalso dei beni messi a disposizione del
 TS.


 Motivi della decisione

 <prem ID="A1" T="F">Questa commissione ritiene di riprendere per intero la motivazione della sentenza di prime cure
 dalla quale risulta la sua motivazine cioè la esplicitazione dei fatti e delle argomentazione che
 consentono di comprendere quale sia stao l’iter logico giuridico seguito dal giudice.</prem>

 MOTIVI DELLA DECISIONE

 La Commissione dopo avere esaminato gli atti e sentito le parti all'odierna udienza di discussione
 gradatamente osserva.

 <conc ID="A1bis" SUP="A14"> L'accertamento eseguito dall'Ufficio deve essere pienamente condiviso.</conc> I due punti di contestazioni
 del ricorso vengono insieme trattati ed assorbiti nella motivazione che segue.

 <prem ID="A2" T="F"> Sia il PVC della GdF di Ravenna sia l'accertamento dell’AdE di Ravenna sono precisi puntuali e
 concordanti e molto chiari nell’esposizione e nelle contestazioni sollevate ed hanno messo in grado
 il ricorrente di difendersi adeguatamente e di comprendere in ogni sua parte il contenuto degli
 stessi atti, peraltro piuttosto semplici da comprendersi trattandosi di una fattura considerata non
 inerente sulla quale fondamentalmente si fonda l'accertamento e l’impugnazione.</prem>

 <prem ID="A3" T="F"> Nel merito la Commissione osserva:

 1)Ci troviamo di fronte un soggetto, il Sig. TS, che risulta evasore totale e non risulta avere
 dipendenti e/o collaboratori;</prem>

 <prem ID="A4" T="F"> 2)Il TS (noleggiatore) fornisce a noleggio al Sig. DAG un bobcat ed un camion daily che
 non possiede, ma che si sarebbe fatto prestare da terzi;</prem>

 <prem ID="A5" T="F"> 3)Il TS emette un’unica fattura dell'importo di € 26.670 più IVA per € 5.334,00 con la seguente
 descrizione: “Vi emetto fattura per nolo di bob con pala e braccio scavante e autocarro” ore
 210X127,00€ all’ora. Fattura N.14 DEL 29.9.2007,</prem>

 <prem ID="A6" T="F"> 4)La fattura sarebbe stata pagata per contanti.</prem>

 <prem ID="A7" T="F" SUP="A3|A4|A5|A6|A8|A9|A10"> Questi elementi da soli forniscono senza ulteriori considerazioni la prova che la fattura è
 assolutamente non inerente e certamente non credibile.</prem>
 <prem ID="A8" T="F"> Infatti soffermandoci semplicemente sulla
 fattura, il noleggio dei due mezzi, bobcat e autocarro, sarebbe costato oltre 1.000,00 euro al
 giorno, si badi si parla di “noleggio” e non di fornitura di mezzo meccanico ed autocarro con
 operai ed operatore, quindi è assolutamente inverosimile perché quando un noleggio puro di tali
 mezzi non supera a normali prezzi mercato un circa un terzo di quanto fatturato.</prem>
 <prem ID="A9" T="F"> Ma appare
 inverosimile anche il TS abbia noleggiato mezzi non suoi ma fortunosamente ottenuti in prestito
 da terzi.</prem> 
 <prem ID="A10" T="F"> Come appare inverosimile che il DAG abbia pagato per contanti tale considerevole
 importo, senza rispettare la normativa, senza fornire alcuna pezza giustificativa né tantomeno
 spiegarne le ragioni di tale modalità di pagamento.</prem>
 <prem ID="A11" T="L|F" S="Rule|Itpr" SUP="A12|A13"> Si sottolinea inoltre, che la fattura non rispetta
 i requisiti prescritti dall'art. 21 comma 2 del DPR 633/72 in quanto la stessa risulta estremamente
 generica.</prem>

 <prem ID="A12" T="L" S="Princ|Prec"> La giurisprudenza di merito ha ormai consolidato il principio secondo cui l'onere della prova circa
 l’esistenza dei fatti che danno luogo a oneri e costi deducibili, ivi compresi i requisiti dell'inerenza
 e dell’imputazione ad attività produttive di ricavi, incombe sul contribuente tale onere al fine di
 potere dedurre i relativi costi. </prem>
 <prem ID="A13" T="F"> Nel caso di specie i motivi dianzi riportati il contribuente non ha
 offerto nessuna prova concreta. </prem>
 <prem ID="A14" T="F" SUP="A2|A7|A11"> Conseguentemente il ricorso viene respinto ed il ricorrente
 condannato al pagamento delle spese di giudizio che vengono liquidate in € 700,00 oltre ad
 accessori di legge, se dovuti, a favore dell'Agenzia delle Entrate di Ravenna</prem>

 Si può ora passare ad esaminare l’appello.

 <prem ID="B1" T="L" S="Itpr" SUP="B2"> Su questo si osserva che si deve condividere la circostanza dedotta dal giudice di prime cure per cui
 deve essere il contribuente, ove sia contestata la inerenza e verità della rappresentazione ricavabile
 dal documento contabile, a dare la dimostrazione della fondatezza e della correttezza del
 comportamento tenuto.</prem>

 <prem ID="B2" T="L" S="Rule"> Tale prova bene potrebbe essere fornita anche per via indiziaria ai sensi dell’art. 2729 c.c..</prem>

 <prem ID="B3" T="F" SUP="B4"> Nel caso che occupa la commissione si osserva che il contribuente anche in appello ha formulato
 censure (ad esempio ha censurato la mancata utilizzazione di alcune affermazioni del TS) senza
 però essere in grado (nonostante la sicuramente apprezzabile — almeno sotto il profilo difensivo -
 verve con le quali tali censure son state mosse) di fornire elementi che consentissero di arrivare ad
 una conclusione diversa da quella cui è giunta la commissione a quo.</prem>

 <prem ID="B4" T="F"> Ad esempio il fatto che, astrattamente, il TS potesse avere avuto la disponibilità dei mezzi
 (bobcat etc.) da terzi sarebbe del tutto irrilevante in questo giudizio ove si tratta del fatto che le
 prestazioni dedotte in fattura siano state effettivamente eseguite.</prem>

 <prem ID="B5" T="F" SUP="B1|B3" /> Per questo, con procedimento logico che si deve condividere, gli accertatori (e conseguentemente
 la commissione) non ne hanno tenuto conto.
 <prem ID="B6" T="L|F" S="Itpr" SUP="B7"> Rilevanti ai fini di questo giudizio sarebbero stati:

 documenti dai quali risultasse uno stato di consistenza dell’utilizzo dei mezzi e cioè una effettiva
 indicazione di quante fossero state le ore e quali fossero stati i cantieri nei quali i mezzi erano
 utilizzati. </prem>
 <prem ID="B7" T="F"> Tali documenti sono usuali nei lavori pubblici ai fini della dimostrazione delle quantità di
 lavoro effettivamente eseguite;</prem>

 <prem ID="B8" T="F">documentazione (che certamente sarebbe dovuta esistere) nella quale il contribuente indicasse nei
 confronti dei propri committenti (C G etc.) dei lavori fatti e dell’utilizzo dei mezzi dei quali
 si tratta;</prem>

 <prem ID="B9" T="F">una coerenza per somme e per tempi tra i prelievi bancari e il costo sopportato (anche a non voler
 considerare l’obbligo di effettuare pagamenti tracciabili con idonei strumento bancario).</prem>

 <prem ID="B10" T="F" SUP="B5|B6|B8|B9">In assenza di siffatti elementi, che in via presuntiva avrebbero potuto fare giungere questo giudice a
 conclusioni diverse in via logica, si deve confermare l’esito cui è giunta la commissione
 provinciale.</prem> 

 Le spese seguono la soccombenza e vengono liquidate in euro 1.000 oltre ad accessori se ed in
 quanto dovuti per questo grado.



P.Q.M.
 La Commissione rigetta l'appello proposto e conferma la decisione di primo grado. 
Liquida le spese
per il grado in euro 1.000 oltre ad accessori se ed in quanto dovuti.

Bologna,

IL PRESIDENTE (giu1)
IL RELATORE (giu2)


</body>