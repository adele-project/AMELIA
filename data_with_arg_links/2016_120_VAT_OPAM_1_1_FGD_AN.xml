<?xml version='1.0' encoding='utf8'?>
<body>

REPUBBLICA ITALIANA
IN NOME DEL POPOLO ITALIANO

	LA COMMISSIONE TRIBUTARIA PROVINCIALE DI XXX 
	SEZIONE 4

	riunita con l'intervento dei Signori:
		1) giu1 Presidente 
		2) giu2 Relatore 
		3) giu3 Giudice
	

	Ha emesso la seguente sentenza

	REG. GENERALE N° 832/15


sul ricorso n. 832/15 depositato il DD/MM/2015 avverso AVVISO DI ACCERTAMENTO n. T9303TA00098 IVA OP. NON IMP. 2010

Contro: AG. ENTRATE DIREZIONE PROVINCIALE XXX

Proposto dal Ricorrente
AC SPA
XXX

Difeso da

PR

XXX



IN FATTO

Con atto, pervenuto in Commissione in data DD MM 2015, AC S.p.A. (quale incorporante della società B S.p.A.) proponeva ricorso avverso l'avviso con cui è stata accertata, per l'anno 2010, una maggiore imposta IVA a debito di euro 84.455,00, calcolata con l'applicazione del 20% su operazioni imponibili per euro 422.272,00, irregolarmente non assoggettate all'imposta.

L'avviso trae origine dai controlli svolti in relazione alle dichiarazioni di intento emesse da tre clienti di B S.p.A. ritenute "false" per mancanza, in capo agli stessi emittenti dello "status" di esportatore abituale e dei requisiti per tale emissione. A parere dell'ufficio, il contribuente avrebbe omesso i dovuti controlli circa tali "esportatori abituali", con la conseguente della impossibilità di effettuare la cessione in sospensione di imposta, ex art. 8 comma 1 lett c) DPR 633/72.


	
		In atto il ricorrente rilevava la correttezza del proprio operato, avendo annotato le lettere di intento, ricevute dai clienti esportatori abituali, e avendo quindi emesso le fatture in esenzione di imposta.

		Osservava che la società incorporata, in quanto destinataria delle dichiarazioni di intento, non aveva alcun obbligo di controllo in merito alla effettiva esportazione, da parte dei clienti, delle autovetture oggetto di cessione. Aggiungeva che qualora la dichiarazione di intento venga rilasciata in mancanza dei presupposti richiesti dalla legge, rispondono dell'omesso pagamento del tributo esclusivamente i cessionari, i committenti e gli importatori, che hanno rilasciato la dichiarazione. Le affermazioni dell'ufficio, circa la partecipazione da parte del ricorrente alla frode perpetrata dai suoi clienti, elementi portati dall'ufficio non potevano erano mere presunzioni e gli assumere precisione e concordanza, tali da far ritenere la consapevolezza del fornitore circa la falsità delle dichiarazioni.

		Aggiungeva che B S.p.A. aveva provveduto alla regolare registrazione delle comunicazioni di intento e all'assolvimento dell'obbligo di comunicazione telematica (fatti non contestati dall'ufficio), unici obblighi a suo carico. Specificava, infine, di non aver tratto alcun profitto o vantaggio fiscale: l'imposta costituiva una partita di giro e quindi era sostanzialmente "neutra".

		La ricorrente chiedeva di dichiarare l'annullamento dell'unico rilievo in materia di IVA relativo alla cessione di autoveicoli in sospensione di imposta ex art. 8 comma 1 lett. c) senza l'applicazione dell'imposta, poiché il comportamento seguito dalla società incorporata era stato corretto e nessuna sanzione è prevista in capo alla cedente.

		Con vittoria di spese e con condanna dell'ufficio a ripetere quando indebitamente riscosso a titolo provvisorio.


		In data DD MM 2015 si costituiva l'ufficio, osservando che, a seguito di richiesta alla parte di produrre la documentazione in suo possesso, relativamente ai soggetti che avevano emesso (nel 2012 ???) le lettere di intento, la ricorrente ha prodotto copia dei registri e della documentazione contabile, unitamente alle visure camerali 2010 e copia della carta di identità del legale rappresentante delle società clienti.

		Rilevava che la società non aveva realizzato alcun vaglio critico, né alcuna valutazione sulla bontà del cessionario e che non si era preoccupata "degli elementi indiziari già rilevabili dalle visure" (assenza di bilanci depositati, assenza informazioni sui dipendenti....). Aggiungeva che "una minima lettura critica delle informazioni disponibili avrebbe rilevato l'insussistenza, in capo ai cessionari, requisiti richiesti per qualificarsi esportatore abituale".

		Illustrava le caratteristiche della frode IVA, rilevando che le operazioni poste in essere erano da considerarsi fittizie soggettivamente. La società ricorrente "sapeva o non poteva non sapere" anche con un "solo comportamento diligente" delle circostanze fraudolente in cui si trovava.

		L'ufficio specificava che hanno partecipato alla frode non solo gli "esportatori abituali", ma anche coloro che, estranei alla frode, ne sospettano l'esistenza e comunque pongono in essere l'operazione il fornitore). Richiamava la considerazione di cui alla sentenza della corte UE 21.6.2012 per la quale" un soggetto passivo che sapeva o avrebbe dovuto sapere che, con il proprio acquisto, partecipava ad un'operazione si iscriveva in un'evasione dell'IVA dev'essere considerato, ai fini della direttiva 2006/112, partecipante a tale evasione, indipendentemente dalla circostanza che egli tragga o meno beneficio..." aggiungendo che il ricorrente ha l'onere di provare non solo la sua estraneità, ma anche la sua totale inconsapevolezza.

		L'Ufficio chiedeva il rigetto del ricorso e la condanna del ricorrente alle spese di giudizio.
	

	MOTIVI DELLA DECISIONE

		<prem ID="A1" T="L" S="Rule">La Commissione osserva che l'articolo 8, comma 1, lettera c), del DPR 633/1972, disciplina le cessioni all'esportazione effettuate nei confronti degli esportatori abituali, stabilendone la non imponibilità a determinate condizioni, tra cui, per quanto qui di interesse, quelle previste dal D.l. 746/1983, ossia quelle subordinate ad apposita "dichiarazione d'intento" rilasciata dall'esportatore (articolo 1, comma 1, lettera c).</prem>

		<prem ID="A2" T="L" S="Rule">L'articolo 2, comma 1, del D.l. 746/1983 prevede la responsabilità di colui che effettua cessioni all'esportazione in esenzione di imposta in mancanza dell'anzidetta dichiarazione, aggiungendo che, "qualora sia stata rilasciata la dichiarazione, dell'omesso pagamento dell'imposta rispondono soltanto i cessionari, i committenti e gli importatori che hanno rilasciato la dichiarazione stessa".</prem>

		<prem ID="A3" T="L" S="Rule">Mentre, l'articolo 7, comma 3, D.lgs. 471/1997, dispone che "Chi effettua operazioni senza addebito d'imposta, in mancanza della dichiarazione d'intento di cui all'articolo 1, primo comma, lettera c), del decreto-legge 29 dicembre 1983, n. 746, convertito, con modificazioni, dalla legge 27 febbraio 1984, n. 17, è punito con la sanzione amministrativa dal cento al duecento per cento dell'imposta, fermo l'obbligo del pagamento del tributo. Qualora la dichiarazione sia stata rilasciata in mancanza del presupposti richiesti dalla legge, dell'omesso pagamento del tributo rispondono esclusivamente i cessionari, i committenti e gli importatori che hanno rilasciato la dichiarazione stessa".</prem>

		<prem ID="A4" T="L" S="Itpr" SUP="A1|A2|A3">Dal quadro normativo sopra riportato, emerge con chiarezza che l'unica fattispecie di responsabilità del fornitore dell'esportatore abituale è quella connessa all'effettuazione di operazioni senza pagamento del tributo in mancanza della dichiarazione d'intento (primo periodo del comma 3, dell'articolo 7. D.Lgs. 471/1997), e non anche laddove la dichiarazione d'intento sia stata rilasciata, ipotesi in cui le disposizioni riportate prevedono un'esclusiva responsabilità in capo al cessionario, ossia al soggetto che ha rilasciato tale dichiarazione.</prem>

		<prem ID="A5" T="L" S="Prec">La Suprema Corte di Cassazione ha aggiunto che il soggetto cedente, una volta riscontrata la conformità alle disposizioni di legge delle dichiarazioni di intenti presentate dagli acquirenti, non è tenuto a eseguire alcun altro controllo, rimanendo la responsabilità, anche penale, derivante da un'eventuale falsità di tali attestazioni totalmente a carico di chi emette detta dichiarazione (Cassazione, sentenza 28948/2008).</prem>

		<prem ID="A6" T="L" S="Princ">Si è, inoltre, affermato che, solo quando la dichiarazione stessa esista e non sia ideologicamente falsa o, comunque, il cedente non sia consapevole di tale falsità (cioè non abbia la consapevolezza che l'operazione non sia destinata all'esportazione, ma abbia una destinazione nazionale), per detto cedente l'operazione deve ritenersi non imponibile, a prescindere dalla prova dell'effettiva esportazione.</prem>

		<prem ID="A7" T="L" S="Princ" INH="A10">Grava sull'Amministrazione Finanziaria l'onere della prova circa la consapevolezza, in capo al cedente della falsità di tali dichiarazioni.</prem> <prem ID="A8" T="F">Facendo ora applicazione di questi principi di diritto alla fattispecie concreta dedotta in giudizio, non può che conseguirne quanto segue.</prem>

		<prem ID="A9" T="F">La ricorrente ha agito basandosi sulle dichiarazioni di intento ricevute dagli "esportatori abituali" (fatto non contestato).</prem> <prem ID="A10" T="F">Per contro l'Amministrazione Finanziaria non ha adempiuto all'onere della prova che le incombeva: ed infatti gli elementi addotti dall'Agenzia, al fine di provare la consapevolezza in capo alla ricorrente della "frode fiscale" e, dunque, la sua partecipazione (o interesse) alla frode stessa così come ipotizzato dall'Ufficio, non sono dotati dei caratteri di gravità, precisione e concordanza.</prem>

		<prem ID="A11" T="F">Vanno infine qui richiamate, le argomentazioni svolte dalla ricorrente, e di cui in narrativa, circa la mancanza di profitto o vantaggio fiscale, in capo alla B S.p.A, che questa Commissione non può che condividere.</prem> 

		<conc ID="A12" SUP="A4|A5|A6|A8|A9|A10|A11">A tutto ciò consegue l'accoglimento del ricorso.</conc>

		Le spese di giudizio, liquidate come in dispositivo, seguono la soccombenza.
	

	P.Q.M.

		La Commissione accoglie il ricorso 
		e condanna parte resistente al pagamento delle spese procedurali liquidate in Euro 1.500,00, oltre accessori di legge,
		
			XXX, li DD MM 2016.
		
	

</body>