<?xml version='1.0' encoding='utf8'?>
<body>

 
REPUBBLICA ITALIANA
IN NOME DEL POPOLO ITALIANO

 LA COMMISSIONE TRIBUTARIA REGIONALE DI SICILIA
 SEZIONE N° 2

 REG.GENERALE N° 664/2018

 riunita con l'intervento dei Signori:
 giu1 Presidente
 giu2 Relatore
 giu3 Giudice
 

 ha emesso la seguente
 SENTENZA

 - sull'appello n. 664/2018
 depositato il DD/MM/2018

 - avverso la pronuncia sentenza n.16883/2017 Sez:1 emessa dalla Commissione Tributaria Provinciale di MESSINA

 contro:
 AG. ENTRATE DIREZIONE PROVINCIALE MESSINA
 VIA SANTA CECILIA 15.104 N.45/C 98100 MESSINA

 proposto dall'appellante:
 LG
 XXX

 difeso da:
 MVC
 XXX

 Atti impugnati:
 AVVISO DI ACCERTAMENTO n° TYX01F400007/2014 IRPEF-ADD.REG. 2009
 AVVISO DI ACCERTAMENTO n° TYX01F400007/2014 IRPEF-ADD.COM. 2009
 AVVISO DI ACCERTAMENTO n° TYX01F400007/2014 IRPEF-IMPR.ORD. 2009
 AVVISO DI ACCERTAMENTO n° TYX01F400007/2014 IVA-OP.IMPONIB. 2009


IN FATTO E IN DIRITTO

1 L'Agenzia delle Entrate Direzione Provinciale di Messina notificava al signor LG, titolare dell'omonima ditta esercente l'attività di “Alberghi e Hotel con ristorante”, l'Avviso di accertamento n. TYX01F400007/2014 con il quale per l'anno 2009 ai fini Irpef, Irap e Iva erano state accertate maggiori imposte per la complessiva somma di € 32.246,00 oltre interessi e sanzioni non essendo state accolte la giustificazione in sede di contraddittorio.


 
 Il contribuente impugnava tale avviso dinanzi alla CTP di Messina
 deducendo che l'Ufficio aveva proceduto alla determinazione di maggiori imposte, mediante la mera applicazione degli studi di settore, senza che ne sussistessero i presupposti, 
 nonché il difetto di motivazione dell'atto impugnato.
 

 
 Con sentenza numero 6883/1/2017 la CTP rigettava il ricorso 
 e condannava il ricorrente al pagamento delle spese liquidate in euro 550,00.
 



 
 Il signor L propone appello avverso tale sentenza chiedendone la riforma integrale e l'annullamento dell'avviso di accertamento 
 ritenuto nullo per difetto di motivazione 
 in quanto tale atto, basato sugli studi di settore, non può fondarsi è ‘esclusivamente sullo scostamento rispetto agli “standards” e quanto dichiarato a titolo di ricavi, ma tale differenza deve essere suffragata da ulteriori elementi di prova, mentre le presunzioni “gravi, precise e concordanti” indicate dall'articolo 39 del DPR 600/1973 devono essere individuate, volta per volta, sul caso concreto all' esito del contraddittorio con il contribuente. 
 L'Ufficio, invece, non ha contestato la validità e l'attendibilità delle scritture contabili e si è limitato a ritenere “generiche” le giustificazioni fornite, senza considerare che egli esercita un'attività di gestione alberghiera stagionale nell'isola di Salina e che lo scostamento è derivato dalla contrazione dei flussi turistici alle isole Eolie, come documentato da rassegna stampa depositata.

 Il contribuente, inoltre, contesta che l'Agenzia non abbia ritenuto prova idonea la documentazione già presentata, afferente il numero degli ospiti e i prezzi effettivamente praticati, 
 nonché la "grossolana” motivazione contenuta nell’ avviso di accertamento
 secondo cui le reiterate perdite dichiarate si pongono in evidente contrasto con il comune buon senso e con le regole basilari della ragionevolezza in quanto egli "è un imprenditore che ha creduto in un progetto” in cui ha investito anche indebitandosi ma, preso atto del perdurare della crisi nel settore turistico, nel 2016 ha venduto l'azienda e gli immobili.

 Infine, circa quanto affermato dalla Commissione Tributaria Provinciale in relazione all'incongruenza del reddito complessivo dichiarato rispetto a significativi elementi di spesa deduce che la stessa non ha tenuto conto che gli immobili sono giunti alla moglie del ricorrente per successione ereditaria in morte del padre e del nonno, e che le due autovetture sono state immatricolate nel 1992 e nel 2001.

 Si costituisce l'Agenzia delle Entrate rilevando in primis che in questa sede di riesame il contribuente ripropone le argomentazioni già evidenziate dinanzi ai primi giudici circa l’inapplicabilità, 
 nel caso concreto, degli studi di settore con conseguente inammissibilità dell'appello de quo stante l'assenza di specifici motivi di impugnazione giusto disposto di cui all'articolo 53, 1° c., D.lgs. 546/92.

 Nel merito, ribadisce la legittimità dell'accertamento 
 e chiede il rigetto dell'appello.
 All'udienza del 25/05/2021 la causa è decisa come da dispositivo.
 

 
 <conc ID="A1" SUP="A6|A8">L'appello non è fondato.</conc>

 <prem ID="A2" T="F">Gli Uffici accertatori si servono di legittimi strumenti - ad esempio gli studi di settore - dai quali inferire l'esistenza di un presupposto d'imposta diverso da quello dichiarato dal contribuente operando un’etero-integrazione della fattispecie impositiva, il cui fondamento risiede, del resto, proprio nella possibilità riconosciuta al legislatore di prevedere, oltre alle norme che disciplinano le regole sostanziali per determinare l'ammontare dell' immobile, anche delle disposizioni che consentano il ricorso a prove indirette basate su criteri inferenziali.</prem>

 <prem ID="A3" T="F">Lo scostamento, tra i ricavi dichiarati dal contribuente per l'anno d'imposta 2009 e quelli determinati dallo studio di settore di riferimento, ha legittimato l'Ufficio all' avvio dell'azione accertatrice della quale, invero, lo studio rappresenta un supporto oggettivo e razionale che costituisce una presunzione legale relativa che sposta in capo al contribuente*Vonere di dimostrare le ragioni giustificatrici dello scostamento rilevato.</prem>

 <prem ID="A4" T="F">A tal fine, l'Ufficio ha attivato la procedura di contraddittorio con il contribuente, (giusta verbale prot. n. 92555/2014), conclusasi negativamente ed, inoltre, durante la fase istruttoria, sono state individuate delle situazioni significative di una condotta manifestamente antieconomica nella conduzione dell'attività e, precisamente, reiterate perdite dichiarate per gli anni 2008, 2009 e 2010 (anno 2008 € -88.280,00; anno 2009 €-42.312,00; anno 2010 €-20.980,00).</prem><prem ID="A7" T="F"> In particolare, nell’anno di imposta 2009 i ricavi dichiarati dalla parte ricorrente sono stati di € 248.993,00, mentre quelli indicati dallo studio di settore sono di 336.781,00 con una differenza di € 87.700,00.</prem>

 <prem ID="A5" T="F">Anche nella dichiarazione dell'anno precedente, 2008, vi è stato uno scostamento di euro 51.867,00; inoltre, per il 2009 - anno del periodo d'imposta in considerazione - a fronte di una perdita dichiarata di euro 42.312,00 risultano spese per il personale per un ammontare di euro 94.784,00.</prem>

 <prem ID="A6" T="F" SUP="A2|A3|A4|A5|A7">Dall'esame dei predetti elementi evidenzia incongruenze dei ricavi gravi e reiterate nel tempo.</prem> <prem ID="A8" T="F" SUP="A6"> L'incoerenza gestionale ed economica configura, complessivamente, una gestione dell'attività di impresa incongruente in quanto la parte appellante avrebbe svolto l'attività alberghiera in perdita.</prem>

 Ne risulta che l'appello deve essere rigettato con la conferma dell'atto impugnato.

 Le spese del giudizio seguono la soccombenza e si determinano e liquidano in € 1.500,00
 

 P. Q. M.
 la Commissione respinge l'appello e conferma la legittimità dell'avviso di accertamento oggetto del contendere.
 Spese del grado secondo soccombenza.
 Così deciso in Messina nella camera di consiglio del DD MM 2021
 Il Relatore 
 Il Presidente
 


</body>