<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

 LA COMMISSIONE TRIBUTARIA REGIONALE DI LOMBARDIA SEZIONE 4

 riunita con l'intervento dei Signori:
 giu1 Presidente
 giu2 Relatore
 giu3 Giudice
 

 ha emesso la seguente
 SENTENZA

 - sull'appello n. 6006/2016
 depositato il DD/MM/2016

 - avverso la pronuncia sentenza n. 2124/2016 Sez:36 emessa dalla Commissione
 Tributaria Provinciale di MILANO

 contro:
 AA SPA GIA1 CRDAEA
 xxx

 difeso da:
 BNV
 XXX

 e da
 SA
 XXX

 proposto dall'appellante:
 DIREZIONE REGIONALE LOMBARDIA UFFICIO CONTENZIOSO

 Atti impugnati:
 AVVISO DI ACCERTAMENTO n° TMB036P01184/2013 IVA-OP.ESENTI 2008
 PROVVEDIMENTO IRROGAZIONE SANZIONI n° TMBCO6P00354/2013
 IVA-OP.ESENTI 2008

 REG.GENERALE N° 6006/2016 (riunificato)



SVOLGIMENTO DEL PROCESSO
L'Agenzia delle Entrate, Direzione Regionale della Lombardia, ha interposto separati gravami avverso le sentenze della Commissione Tributaria Provinciale, n. 2124/36/16 relativa all’avviso di accertamento TMBo36P1184/2013, IVA anno 2008, e quella n. 2128/36/16 relativa ad atto di contestazione n. TMBC06P00354/2013 per sanzioni IVA anno 2008, 

 
 che hanno accolto il ricorso presentato dalla contribuente, AA SPA, avverso i sopra indicati atti,
 



 
 chiedendo, per entrambi gli appelli, la riforma totale della sentenza impugnata, la conferma della legittimità dell'atto impugnato, 
 con vittoria di spese di giudizio ed onorari di causa.
 Lamenta, inoltre, l'Ufficio che i giudici di prime cure sarebbero incorsi in violazione e falsa applicazione di legge, errata valutazione di fatti e circostanze, 
 insistendo per il riesame del merito e l'accoglimento dell'appello.
 
 Si è costituita la contribuente controdeducendo e chiedendo di “ dichiarare l’inammissibilita e, in subordine, respingere l'appello dell’Agenzia delle Entrate e confermare la sentenza appellata;
 - dichiarare l’illegittimità e dunque l'annullamento dell’atto impositivo impugnato, 
 con vittoria di spese di giudizio ed onorari di causa di entrambi i gradi di giudizio, come da separata nota spese.”
 

Preliminarmente la commissione provvede alla riunione al presente
appello di quello rubricato al RGA 6016/16, in quanto connesso.
Il ricorso in appello è stato quindi esaminato e deciso nell’odierna
udienza.
 MOTIVI DELLA DECISIONE

 Ai sensi degli artt. 132 secondo comma n. 4 c.p.c. e 118 disp. att. c.p.c.
 la motivazione della sentenza consiste nella succinta esposizione dei
 fatti rilevanti della causa e delle ragioni giuridiche della decisione,
 anche con riferimento a precedenti conformi.
 A norma dell'art. 16 bis, comma 9 octies del D.L. 18 ottobre 2012 n.
 179, convertito, con modificazioni, dalla legge 17 dicembre 2012 n. 221
 (comma aggiunto dall'art. 19, comma 1, lett. a), n. 2 ter) del D.L. 27
 giugno 2015 n. 83, convertito, con modificazioni, dalla L. 6 agosto
 2015 n. 132), la presente sentenza viene redatta in maniera sintetica,
 tenendo conto delle indicazioni contenute nel decreto n. 136 in data
 14.9.2016 del Primo Presidente della Corte di Cassazione.
 L’esame delle questioni poste dalle parti seguirà il criterio della
 ragione più liquida (Cass. S.U. 8.5.2014 n. 9936; Cass. 28.5.2014 n.
 12002).

 La questione riguarda l'atto di accertamento col quale l'Ufficio ha
 contestato alla contribuente il mancato corretto adempimento fiscale
 in ordine a rapporti di coassicurazione con una terza compagnia.
 In sostanza l'Ufficio contesta alla contribuente di non avere fatturato o
 documentato ai fini Iva le commissioni ricevute dalla delegataria.
 I giudici di prime cure hanno accolto la censura avanzata dalla
 contribuente di res giudicata (giudicato esterno), relativa ad altre
 sentenze passate in cosa giudicata e intervenute tra le stesse parti per
 identica fattispecie.

 Appella l'Ufficio contestando tale motivazione e ribadendo l’esistenza di tali transazioni identificate nell'unico modo possibile, cioè nel loro ammontare, in quanto prive di documentazione, ma indicate e quantificate dalla stessa delegante.
 
 <prem ID="A2" T="L" S="Princ">La statuizione contenuta nel dispositivo della sentenza con autorità di cosa giudicata, preclude il riesame dello stesso punto di diritto accertato e risolto, e ciò anche se il successivo giudizio abbia finalità diverse da quelle che hanno costituito lo scopo ed il petitun del primo.</prem><prem ID="A3" T="L" ATT="A2" S="Prec"> Va aggiunto, però, come da consolidato orientamento giurisprudenziale, che il processo tributario non è un "giudizio sull'atto" (da annullare), ma ha, invece, ad oggetto la tutela di un diritto soggettivo del contribuente, giudizio questo che inevitabilmente si estende al merito e quindi, anche, all'accertamento del rapporto.</prem>

 <prem ID="A4" T="L" S="Prec" SUP="A3">La giurisprudenza della Suprema Corte in linea con siffatto orientamento, ha affermato che "l'impugnazione davanti al giudice tributario attribuisce a quest'ultimo la cognizione non solo dell'atto, come nelle ipotesi di "impugnazione-annullamento", orientate unicamente all'eliminazione dell'atto, ma anche del rapporto tributario.</prem> <prem ID="A8" T="L" SUP="A4" S="Class|Itpr">Trattandosi di una c.d, "impugnazione-merito”, perché diretta alla pronuncia di una decisione di merito sostitutiva (nella specie) dell'accertamento dell'amministrazione finanziaria, implicante per esso giudice di quantificare la pretesa tributaria entro i limiti posti dalle domande di parte.</prem><prem ID="A5" T="L" SUP="A8" S="Itpr"> Ne consegue pertanto, ai fini che qui interessano, che il giudice che ritenga invalido l'avviso di accertamento non per motivi formali, ma di carattere sostanziale, non deve limitarsi ad annullare l'atto impositivo, ma deve esaminare nel merito la pretesa tributaria, e operando una motivata valutazione sostitutiva eventualmente ricondurla alla corretta misura entro i limiti posti dalle domande di parte.”</prem>

 <prem ID="A6" T="L" S="Class">Entrando nel merito della questione occorre osservare che trattandosi di operazioni comportanti la cd. clausola di delega comportante il conferimento all'impresa incaricata della gestione assicurativa in senso lato e per le attività svolte l'impresa coassicuratrice delegataria riceve dalle altre deleganti, oltre al rimborso delle spese sostenute per l'accertamento e definizione del danno, anche un corrispettivo, di norma forfettario, comunemente detto “commissione di delega”.</prem>
 <prem ID="A7" T="L" SUP="A6" S="Rule">Inoltre in questo tipo di rapporto la delegataria gestisce direttamente il rapporto con l’assicurato, facendosi inoltre carico della maggior quota di rischio assicurato, circostanza questa derimente di ogni e qualsiasi dubbio in ordine alla unicità del rapporto e della sua causa, ancorchè frazionata tra più operatori; per il che le operazioni in esame sono da ricomprendersi nell’ambito delle operazioni di assicurazione di cui l’art. 10, comma primo, n. 2 dpr. 633/72.</prem>

 <conc ID="A1" SUP="A5|A7">Le questioni qui definite esauriscono la controversia,</conc> 
 essendo, i motivi di doglianza non espressamente esaminati, ritenuti non rilevanti ai fini della decisione e comunque non idonei a condurre ad una conclusione di segno diverso. 
 Assorbito e superato ogni altro motivo di gravame e resistenza.

 Le spese seguono la soccombenza e sono liquidate come da dispositivo.
 

 P.Q.M.
 La Commissione respinge gli appelli riuniti dell'Ufficio e, seppur con diversa motivazione, conferma le sentenze di primo grado n. 2126/36/16 e 2128/36/16.
 Liquida a favore della contribuente le spese di lite del determinandole in € 6.610,00, onnicomprensive, oltre oneri di legge, se e in quanto dovuti.

 
 Cosi deciso in Milano il giorno DD MM 2018.
 

 Il Presidente
 Il Relatore
 

</body>