<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

	LA COMMISSIONE TRIBUTARIA REGIONALE DI XXX SEZIONE 3
	riunita con l'intervento dei Signori:

	giu1 Presidente
	giu2 Relatore
	giu3 Giudice


	REG.GENERALE
	N° 195/2019


	ha emesso la seguente
	SENTENZA

	- sull'appello n. 195/2019
	depositato il DD/MM/2019

	- avverso la pronuncia sentenza n. 130/2019 Sez:1 emessa dalla Commissione
	Tributaria Provinciale di XXX

	contro:
	AG. ENT. DIREZIONE PROVINCIALE XXX
	VIA XXX

	roposto dall'appellante:
	BL
	VIA XXX

	difeso da:
	BA
	VIA XXX

	Atti impugnati:
	AVVISO DI ACCERTAMENTO n° T3N010703712/2017 IRPEF-ADD.REG. 2012
	AVVISO DI ACCERTAMENTO n° T3N010703712/2017 IRPEF-ADD.COM. 2012
	AVVISO DI ACCERTAMENTO n° T3N010703712/2017 IRPEF-IMPR.ORD. 2012
	AVVISO DI ACCERTAMENTO n° T3N010703712/2017 IVA-OP.IMPONIB. 2012
	AVVISO DI ACCERTAMENTO n° T3N010703712/2017 IRAP 2012


Del pronunciamento emesso a fronte dell'appello n. 195/2019
DD/MM/2019 ore 15:00
proposto da: BL contro: AG. ENT. DIREZIONE PROVINCIALE XXX

OGGETTO DELLA DOMANDA E SVOLGIMENTO DEL PROCESSO


	
		BL ha interposto tempestivo appello avverso la sentenza della Commissione Tributaria Provinciale di XXX del DD/MM/19
	
 

	
		che ha rigettato il ricorso avverso l’avviso di accertamento.
	

	
con cui l’ Agenzia delle Entrate di XXX recuperava a tassazione maggior reddito per euro 19.500 per fatture ritenute inesistenti di pari importo con rideterminazione di IRAP ed IVA anno 2012 irrogando sanzioni. L'Agenzia contestava la parziale indeducibilità di spese pubblicitarie e sponsorizzazione della ASD BS di euro 10.000 ritenute emesse per operazioni inesistenti stante la genericità del contratto, il costo elevato, lo scarso ritorno di visibilità, la sproporzione del costo rispetto ad altre forme di pubblicità.


	
		Il contribuente impugnava l’atto 
		eccependo la infondatezza e la illegittimità del medesimo per violazione dell’art.90 comma 8 legge 289/02(presunzione assoluta di spesa) assumendo ricorrere nella specie tutte le condizioni di legge e che l’ufficio avesse l’onere di provare l’inesistenza.
		 L’ufficio si costituiva e contraddiceva i singoli punti del ricorso negandone la fondatezza evidenziando anche l’anti economicità della spesa.
	 

	
		Tale tesi era accolta dai primi giudici che rigettavano il ricorso 
		con condanna alle spese.
	



	
		Ora il contribuente appella la decisione ritenuta errata: 
		dopo aver nuovamente censurato l’operato dell’ufficio riportandosi alle difese svolte nel ricorso introduttivo, deduce il vizio di nullità della sentenza per violazione del principio circa l’onere della prova che sarebbe gravante sul contribuente; 
		cita infatti Cass. 4535/16 secondo cui spetta all’ufficio provare che l’operazione commerciale oggetto della fattura non sia stata mai posta in essere e pertanto la sentenza è nulla; del resto non vi è prova di alcuna retrocessione di denaro da parte degli atleti o della ASD allo sponsor né risulta vero che il contribuente non abbia smentito la presunzione; 
		infine reitera la doglianza circa l’errata applicazione dell’art.90 comma 8 legge 289/02 
		in quanto è stata data prova che le prestazioni pubblicitarie sono state eseguite secondo i canoni di legge e statuizioni della Cassazione (cfr. ord. 17973/18) risultando depositate agli atti dell’ Agenzia delle Entrate in data DD/MM/17 fatture, contratti, chiavetta USB, foto e copia delle locandine inerenti lo svolgimento dell’attività promozionale svolta. 
		E poi inconferente l’argomentazione dell’ufficio circa l’anti economicità della spesa e la sentenza è immotivata non avendo pronunciato specificamente circa il lamentato difetto di motivazione dell’atto. 
		Conclusivamente chiede la riforma della sentenza 
		con vittoria di spese.

		L’Agenzia delle Entrate di XXX si è regolarmente costituita in giudizio presentando contro deduzioni all’appello chiedendone il rigetto.
		 Circa l’onere della prova sulla dimostrazione della falsità delle fatture deduce che per il prevalente orientamento della Cassazione (cfr.7613/18) la prova del diritto alla deduzione dei costi spetti al contribuente mentre il Fisco può utilizzare presunzioni semplici per disconoscere l’esistenza delle operazioni fatturate. Nella specie deduce che, a fronte di identiche prestazioni pubblicitarie, altri sponsor abbiano pagato alla ASD BS somme decisamente inferiori che nel 2012 variano da un minimo di 500 ad un massimo di 30.000 euro; la ASD in sede di contraddittorio ha affermato non esistere un tariffario e che ‘ogni sponsor possa decidere quindi in autonomia quanto versare, ma tale logica è insensata e contrasta con qualsiasi logica imprenditoriale; deduce inoltre che la maggior parte dellebocciofile affiliate alla Federazione operanti nella provincia di XXX hanno entrate per sponsorizzazioni notevolmente inferiori a quella per cui è causa e quindi sussiste altro sintomo di avvenuta sovrafatturazione confrontando ad esempio la BS con quella di XXX (circa 40 mila XXX- 115 mila). Altro elemento è dato dalla carenza di obblighi contrattuali a carico della ASD risolvendosi in una generica pubblicità cartellonistica presso il bocciodromo e tutti gli accordi hanno la stessa descrizione a fronte di cifre versate diverse; infine la spesa non è congrua rispetto ad altre forme di pubblicità ed è sproporzionata rispetto al ritorno di visibilità.
		Circa la retrocessione l’ Agenzia evidenzia esserci stata avendo il B nel 2012 ricevuto dalla ASD euro 7.500 come risulta dal mod. 770 presentato dalla bocciofila.
		Da ultimo l’ufficio evidenzia anche l’anti economicità della spesa ed il suo diritto di valutare l’inerenza della stessa mentre è errato il richiamo fatto dall’appellante alla legge 289/02 circa la presunzione assoluta della spesa pubblicitaria. 
		Conclusivamente chiede pertanto la conferma della sentenza 
		con vittoria di spese.
	
	La causa era trattenuta in decisione all’udienza pubblica odierna dopo aver sentito i rappresentanti delle parti costituite.

	MOTIVI DELLA DECISIONE

		<conc ID="A1" SUP="A5">L’appello è fondato e merita accoglimento risultando condivisibili alcune delle censure mosse alla decisione dei primi giudici non tanto circa l’onere della prova ritenuta spettante all’ufficio, laddove il prevalente orientamento della giurisprudenza di legittimità stabilisca invece che la prova del diritto alla deduzione dei costi spetti al contribuente (cfr.Cass. 7613/18), quanto invece la censura inerente la omessa valutazione delle prove addotte dal contribuente;</conc> 
		 <prem ID="A2" T="F">dagli atti di causa risulta infatti che la sponsorizzazione alle ASD c’è stata e che i costi sostenuti sono quindi deducibili nell’anno 2012 in quanto la pubblicità è stata effettuata innegabilmente, come provano non soltanto i contratti stipulati ed i bonifici pagati ma anche il materiale fotografico-digitale prodotto dal contribuente che era stato depositato all’ Agenzia durante la fase istruttoria in data 24 ottobre 2017 ed è stato puntualmente richiamato nell’impugnazione.</prem> <prem ID="A3" T="F" SUP="A4">Per contro in atti non esiste prova o indizio concreto della ipotizzata retrocessione di somme al sig. B, prova anche presuntiva che indubbiamente competeva e compete all’ Agenzia delle Entrate allorquando contesta la parziale inesistenza delle operazioni pubblicitarie e l’avvenuta sovrafatturazione con restituzione di somme:</prem> <prem ID="A4" T="F">infatti
		l’appellante ammette di aver ricevuto la somma di euro 7.500,00 che l’ Agenzia documenta tramite il mod. 770 presentato dalla ASD BS, ma l’appellante dichiara di aver ricevuto tale somma in qualità di socio della ASD e non in quanto sponsor.</prem> <prem ID="A5" T="F" SUP="A2" SFF="A3">In buona sostanza la funzione pubblicitaria, diversamente da quanto ritenuto dai primi giudici e dall’ufficio, risulta aver svolto efficacia e ciò può costituire un principio che, unito ad altri elementi valutativi, come nella
		fattispecie, possa corroborare il convincimento del collegio giudicante circa l’avvenuta e reale esistenza della sponsorizzazione per cui è causa.</prem>

		<conc ID="B14" SUP="B13">L’appellante censura in dettaglio come non conferente la ritenuta anti economicità della sponsorizzazione ed il collegio osserva che tale censura abbia fondamento.</conc> 
		<prem ID="B1" T="F" ATT="B6">Premesso infatti che gli argomenti proposti dall’ Agenzia delle Entrate sono stati più volte esaminati da questa CTR e non sono stati ritenuti risolutivi, il collegio osserva che l’Agenzia contesta l’anti economicità della scelta operata dal contribuente - vuoi per la sproporzione coi suoi ricavi annuali, vuoi per la platea dei destinatari del messaggio pubblicitario, vuoi per la incongruità con altri mezzi di pubblicità.</prem> <prem ID="B2" T="L" S="Princ|Class">In linea generale, però, va chiarito che l’anti economicità non è una categoria tributaria dalla quale possa derivare utomaticamente l’indeducibilità dei costi, ma è solo un indice significativo da utilizzare nella valutazione di inerenza della spesa (definibile, quest’ultima, come la ragionevole aspettativa circa la capacità della spesa di produrre ricavi).</prem> <prem ID="B3" T="L" S="Princ">Quando una spesa sia di entità del tutto irragionevole si può pensare che essa sia realmente riferibile a private esigenze dell’imprenditore e non già ai bisogni dell’impresa, e sia perciò non inerente all’attività esercitata. Si tratta però di una valutazione soggettiva, che deve essere ispirata alla massima prudenza, poiché rischia di sovrapporsi illegittimamente alle scelte dell’imprenditore.</prem> <prem ID="B4" T="F">A questi fini, peraltro, alcuni argomenti dell’ufficio appaiono intrinsecamente errati: da un lato, gli spettatori delle partite di bocce, rappresentando un’ampia base sociale, costituiscono un appetibile gruppo di potenziali clienti per qualsiasi impresa o attività radicata nel territorio che esprime la società sportiva sovvenzionata;</prem>
		<prem ID="B5" T="F">dall’altro, dedurre la non inerenza dall’esito del messaggio è un procedimento logico improprio, che si sostituisce indebitamente alla previsione del contribuente, che può essere forse errata, ma non sarebbe comunque né illogica né incomprensibile alla luce delle caratteristiche del “target” pubblicitario.</prem> <prem ID="B6" T="L|F" S="Itpr" SUP="B2|B3|B4|B5">Questi dati fondamentali non possono essere interamente: sovvertiti dalla mera valutazione quantitativa del rapporto ricavi/sovvenzione, il cui peso ai fini del giudizio sull’inerenza
		deve limitarsi alla dimensione indiziaria e non può da solo motivare il giudizio di non inerenza, quando non sia accompagnato da altri concordanti indizi che nel caso di specie non vi sono.</prem> <prem ID="B7" T="F" SUP="B6">Non è quindi possibile sanzionare in sede tributaria una condotta dell’imprenditore/contribuente che può essere giudicata finanziariamente avventata o eccessivamente generosa o addirittura venata di prodigalità, ma resta comunque in relazione logica ed economica con l’attività esercitata.</prem> <prem ID="B8" T="L" S="Rule|Prec">A queste riflessioni deve aggiungersi, come rilevato anche dall’appellante, che la tendenza della giurisprudenza di legittimità sembra muovere nella direzione di garantire la piena libertà del contribuente di destinare somme alle società sportive dilettantistiche senza limiti di inerenza che non siano specificamente indicati e descritti nell’art. 90 della L. 289/02 (Il corrispettivo in denaro o in natura in favore di società, associazioni sportive dilettantistiche e fondazioni costituite da istituzioni scolastiche, nonché di associazioni sportive scolastiche che svolgono attività nei settori giovanili riconosciuta dalle Federazioni sportive nazionali o da enti di promozione sportiva costituisce, per il soggetto erogante, fino ad un importo annuo complessivamente non superiore a 200.000 euro, spesa di pubblicità, volta alla promozione dell’immagine o dei prodotti del soggetto erogante mediante una specifica attività del beneficiario, ai sensi dell’articolo 74, comma 2, del testo unico delle imposte sui redditi di cui al decreto del Presidente della Repubblica 22 dicembre
		1986, n. 917).</prem> <prem ID="B9" T="L" S="Prec|Itpr" SUP="B10|B11">Le più recenti pronunce sembrano infatti delineare, attorno a questa norma, una présunzione assoluta di deducibilità, a patto che siano rispettate le condizioni formali dettate dalla legge.</prem> <prem ID="B10" T="L" S="Prec|Rule">In particolare, si vedano Cass. Sez. 6 — Ord. n. 14232 del 7 giugno 2017, secondo cui: “In tema di detrazioni fiscali, le spese di sponsorizzazione di cui all’art. 90, comma 8, della L n. 289 del 2002, sono assistite da una “presunzione legale assoluta” circa la loro natura pubblicitaria, e non di rappresentanza, a condizione che: a) il soggetto sponsorizzato sia una compagine sportiva dilettantistica; b) sia rispettato il limite quantitativo di spesa; c) la sponsorizzazione miri a promuovere l’immagine ed i prodotti dello sponsor; d) il soggetto sponsorizzato abbia effettivamente posto in essere una specifica attività promozionale;</prem> <prem ID="B11" T="L" S="Prec|Rule">e ancora, con specifico riferimento all'anti economicità, Cass. Sez. 6 - Ord. n. 8981 del DD MM 2017: “In tema di imposte sui redditi la presunzione legale di inerenza/deducibilità delle spese di sponsorizzazione di società sportive dilettantistiche, sancita dall’art. 90, comma 8, della L. n. 289 del 2002, opera in virtù della sola ricorrenza dei presupposti previsti dalla norma, senza che rilevino, pertanto, requisiti ulteriori (In applicazione di tale principio, la S.C. ha cassato
		la sentenza impugnata che aveva escluso la deducibilità dei costi, pur sussistendone le condizioni previste di legge, in ragione dell’assenza di registrazione e di certezza di data del contratto con la “sponsee’ dell’omissione della dichiarazione reddituale annuale da parte di quest’ultima nonché della ritenuta “antieconomicità” dellaspesa).</prem> <prem ID="B12" T="F">In tale prospettiva, deve essere sottolineato che nella specie di causa non vengono contestati i requisiti formali della deducibilità, ovvero l’appartenenza della società sportiva dilettantistica BS al novero degli enti disciplinati nella L. 289/02, l’effettivo espletamento di un’attività promozionale, il tracciamento dei pagamenti</prem> <prem ID="B13" T="F" SUP="B7|B8|B9|B12"> con la conseguenza che non vi sono sufficienti motivi per giustificare l’atto di accertamento impugnato che deve essere annullato.</prem>

		Per i motivi sopraesposti la sentenza di primo grado merita quindi di essere completamente riformata con accoglimento del ricorso del contribuente 
		mentre, circa le spese di giudizio, il collegio ritiene sussistano giusti motivi di compensazione, 
		stante la presenza di una giurisprudenza di legittimità (e di merito) con indirizzo sul tema non ancora ben consolidato.
	

	P.Q.M.
		la Commissione Tributaria Regionale accoglie l’appello; 
		spese compensate.
		
			Così deciso in XXX il DD MM 2019.
		

		IL RELATORE (dott. giu2) 
		IL PRESIDENTE(dott. giu1)
	

</body>